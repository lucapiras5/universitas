# 11 - Concorso apparente di norme e concorso di reati (579)

## 1 - Problema (579)

## 2 -- Ipotesi di concorso apparente di norme (580)

Il concorso apparente di norme può avvenire in due casi:

- Un fatto singolo è riconducibile a più norme.
- Più fatti separati sono riconducibili a più norme.

In entrambi i casi, solo una norma è applicabile.

## 3 -- Specialità (580)

Il **criterio di specialità** comporta che la **norma speciale prevalga** su quella generale.

La norma speciale deve essere **contenuta** nella norma generale, ossia deve **presentare tutti gli elementi** della norma generale, e **uno o più elementi specializzanti**.

Gli elementi specializzanti possono **specificare** un elemento esistente, o **aggiungersi** agli elementi già previsti, nel senso di **assumere rilevanza**.

Ad es.:

- L'associazione finalizzata al traffico di sostanze stupefacenti:
  - È norma speciale rispetto all'associazione per delinquere.
  - L'elemento specializzante è la commissione dei soli delitti specificamente previsti (coltivazione, produzione, fabbriacazione, ecc... di sostanze stupefacenti).
- L'infanticidio in condizioni di abbandono morale:
  - È norma speciale rispetto all'omicidio doloso.
  - Gli elementi specializzanti sono la specificazione del soggetto attivo (la madre) e l'aggiunta di limiti temporali e circostanze concomitanti.
  - L'omicidio del figlio dovuto alla circostanze dello stato di abbandono della madre è meno riprovevole, e prevede una cornice edittale minore.

L'elemento specializzante può rilevare come:

- **Elemento costitutivo**, e quindi rendere la norma speciale un **reato autonomo**.
- **Circostanza attenuante o aggravante**, e quindi rendere la norma speciale una **versione circostanziata del reato generale**.

In caso di **abrogazione** della norma speciale, la **norma generale** riprenderà a trovare applicazione.

Nel caso di specialità reciproca, si applica il concorso di reati.

Le disposizioni in concorso apparente devono **riguardare** la "**stessa materia**":

- Per l'ipotesi minoritaria, si richiede la **coincidenza del bene giuridico** protetto fra la norma generale e speciale, il che restringe l'area di applicazione del concorso apparente di norme.
- Per l'ipotesi maggioritaria, si richiede un **confronto strutturale** fra le due fattispecie astratte, il che amplia l'area di applicazione del concorso apparente.

La legge può **derogare** all'applicazione del concorso apparente. La disposizione va intesa nel senso che sussiste il **concorso formale di reati**, e non l'applicazione di una sola norma.

## 4 -- Sussidiarietà (586)

Il principio di sussidiarietà risolve il conflitto apparente mediante il **rapporto di rango** fra norme.

Una norma è di **rango maggiore** se, **rispetto ad un'altra norma**:

- Tutela uno o più **beni giuridici ulteriori**.
- Tutela un'**offesa più grave** allo stesso bene giuridico.

Così tanti reati prevedono espressioni del tipo "salvo che il fatto non costituisca più grave reato", che il principio di sussidiarietà è considerato un **criterio di sistema**, ed **opera anche** nei casi di **sussidiarietà tacita**.

Ad es., casi di sussidiarietà tacita sono:

- Il rapporto fra i delitti contro la pubblica incolumità e la strage.
- Il rapporto fra il pericolo colposo di disastro ferroviario, ed il disastro ferroviario colposo.

Nel caso di mancata adozione di misure cautelari per i lavoratori, ed omicidio colposo, **non c'è** sussidiarietà tacita, ma concorso di reati, perché la mancata adozione continua a produrre effetti **verso una serie indeterminata di destinatari, anche successivamente**.

## 5 -- Consunzione (589)

La consunzione riguarda i casi in cui la **commissione di un reato** è **strettamente funzionale ad un altro reato più grave**, ed **esclude il concorso** dei reati.

Il **reato complesso** consiste in una **figura di reato prevista dal legislatore** in cui si combinano più reati, ma si applica la **consunzione**. Deve essere interpretata **restrittivamente**. Ad es.:

- Nel **furto in abitazione**:
  - La **consunzione estromette** la **violazione di domicilio** ed il **furto semplice** solo se il soggetto agisce unicamente con l'intenzione di rubare.
  - Se il soggetto decide di rubare qualcosa dopo aver compiuto **atti che non sono strettamente funzionali** al furto, la consunzione viene meno e si ha concorso di reati.
- Nella rapina aggravata dal sequestro di persona:
  - La consunzione estromette il sequestro di persona, se la privazione della libertà personale è funzionale alla rapina, e non si prolunga oltre il tempo necessario.
  - Se la privazione continua oltre il tempo necessario, si ha concorso di reati.

Il **reato eventualmente complesso** consiste nella valutazione di un legame funzionale fra più reati, anche nell'**assenza** di una **specifica figura di reato**. Ad es.:

- La calunnia assorbe la simulazione di reato, se le tracce finte servono solo ed esclusivamente a rendere più credibile la calunnia.
- Il furto aggravato dall'uso di un mezzo fraudolento assorbe l'uso di un documento informatico falso, se il prelievo è realizzato con un bancomat falso
- L'omicidio colposo esclude il danneggiamento.

Tuttavia, la figura del reato eventualmente complesso crea incertezze interpretative:

- Se il giudice ritiene che il legame funzionale esiste, dichiara la consunzione del reato.
- Altrimenti, ci sarà il **concorso di reati**, **aggravato dal nesso teleologico** fra i vari reati.

## 6 -- Antefatto e postfatto non punibili (592)

L'alternativa fra concorso di reati e concorso apparente di norme esiste anche quando vengono commessi più fatti concreti cronologicamente separati, ciascuno dei quali integra una figura di reato. In alcuni casi, il legislatore esclude espressamente il concorso di reati.

### Antefatto non punibile (592)

I **casi espressi di antefatto non punibile** sono fondate sulla **logica della sussidiarietà**, perché in casi di più stadi e gradi di offesa allo stesso bene giuridico, si punisce solo quello più grave. Ad es.:

- Nella falsità in monete, la contraffazione di carta filigranata è punita solo se il fatto non integra più grave reato, come la contraffazione di monete.
- La detenzione di materiale pornografico realizzato usando minori di anni diciotto è punibile solo al di fuori della cessione di materiale pornografico minorile.

Si possono individuare **ipotesi tacite di antefatto non punibile**. Ad es.:

- Secondo il principio di **sussidiarietà**, nella successione di lesioni personali ed omicidio, si punisce solo l'omicidio, perché maggiormente offensivo.
- Secondo il principio di **consunzione**, nel furto seguito da soppressione, distruzione od occultamento di atti pubblici, si punisce solo il secondo reato, perché strettamente necessario.

### Postfatto non punibile (595)

I **casi espressi di postfatto non punibile** sono fondati sulla **logica della consunzione**. La **repressione** del **reato anteriore esaurisce il bisogno di punzione** del fatto posteriore, perché il **fatto posteriore** ne rappresenta un **normale sviluppo**. Ad es.:

- Alcuni reati compiuti fuori dal concorso. Ad es.:
  - Il favoreggiamento personale e reale sono punibili solo al di fuori dei casi di concorso nel reato antecedente.
  - Pertanto, se qualcuno aiuta un concorrente a sottrarsi dalle ricerche, questo fatto commesso dopo il reato non è punibile.
- La contraffazione di monete:
  - La spendita o messa in circolazione di monete falsificate è punibile solo se non si sia l'autore o un partecipe nella falsificazione.
  - Pertanto, se l'autore od un partecipe spendono le monete falsificate che hanno creato, questo reato non è applicabile.

Se il **postfatto** consiste nell'**offesa di ulteriori beni giuridici**, oltre a quello già danneggiato, si applicherà il **concorso fra norme**.

## 7 -- Norme a più fattispecie e disposizioni a più norme (596)

Le **norme a più fattispecie**:

- Sono norme che contengono una **serie di fatti**, a cui è collegata una **singola pena**.
- Descrivono una pluralità di comportamenti fungibli, che **non concorrono** fra di loro.

Le **disposizioni a più norme**:

- Prevedono un **numero equivalente di fatti e di pene**.
- I singoli reati **possono concorrere** fra di loro.

L'interprete deve decidere di quale delle due ipotesi si tratti. In generale, è preferibile l'interpretazione che porta a ravvisare un **singolo reato**, e dare rilevanza al **numero di fatti commessi** nella commisurazione della pena. Ad es.:

- In materia di stupefacenti, la realizzazione contestuale delle condotte di produzione e distribuzione è un unico reato, la loro realizzazione separata produce due reati.
- In materia di prostituzione, le modalità di sfruttamento o favorimento della prostituzione sono considerate un'unico reato.

## 8 -- Unità o pluralità di reati (592)

Se un singolo comportamento sembra integrare più figure di reato:

- Non è sufficiente escludere il concorso apparente di norme.
- È necessario verificare che ci siano effettivamente più reati, mediante l'**interpretazione ed analisi** delle norme.

Ad es.:

- I **reati abituali**: **devono essere integrati** con **più atti**, che insieme integrano un **singolo reato**. Ad es., il delitto di maltrattamenti contro familiari e conviventi richiede il compimento di una pluralità di atti offensivi.
- I **reati permanenti**: **possono essere integrati** con una una **pluralità di atti**. Ad es., il reato di rissa è unico, indipendentemente da quante persone siano state ferite da un singolo autore.
- Compiere il **medesimo reato più volte**, **contenstualmente**, e **contro la stessa vittima**, integra un unico reato. Ad es., sia un unico schiaffo che una serie ininterrotta di pugni integrano un singolo reato di percosse.

## 9 -- Cumulo giuridico e cumulo materiale (601)

Se effettivamente ci si trova davanti ad una pluralità di reati, bisogna distinguere se sono stati commessi:

- Con **una sola** azione od omissione, che costituisce il **concorso formale** di reati, ed è punito con il **cumulo giuridico**.
- Con **più azioni od omissioni**, che costuitisce il **concorso sostanziale** di reati, ed è punito con il **cumulo materiale**.

## 10 -- Concorso formale di reati: struttura (602)

Il concorso formale di reati consiste nella commissione di **più reati** con **una sola azione od omissione**.

È omogeneo se si viola la stessa norma incriminatrice, eterogeneo se si violano due o più norme.

### Concorso formale omogeneo (602)

Il **concorso formale omogeneo** richiede la **pluralità di offese a beni giuridici**.

Se le offese riguardano lo stesso bene e lo stesso contesto spazio temporale, si hanno **più atti** che rilevano come un **unico reato**.

### Concorso formale eterogeneo (604)

Il **concorso formale eterogeneo** integra **due o più reati diversi** con la singola azione.

Ad es.:

- Il padre che compie una violenza sessuale che costituisce pubblico scandalo contro la figlia compie i reati di violenza sessuale ed incesto.
- Il poliziotto che costringe una prostituta a pagare una "protezione" compie i reati di concussione e sfruttamento della prostituzione.
- La persona che sequestra qualcuno e la malmena procurandole una lesione compie i reati di sequestro di persona e lesioni personali.

### Concorso formale di reati omissivi (605)

Il concorso formale di reati si può configurare anche fra i reati omissivi. Ad es.:

Ad es., nei **reati omissivi impropri**, il concorso formale:

- **Omogeneo**, di **omicidi colposi**: l'unica omissione di predisporre **misure di sicurezza** risulta nella **morte di due operai**.
- **Eterogeneo** di **incendio colposo** e **omicidio colposo**: l'unica omissione di eseguire i **controlli necessari**, che risulta in un **incendio** e la **morte di una persona**.

Nei **reati omissivi propri**, il concorso formale:

- L'**unica omissione** di non chiamare i soccorsi se si trova un bambino con un adulto gravemente ferito integra **due omissioni di soccorso**, una per il bambino, ed una per l'adulto.
- Il poliziotto che trova qualcuno accoltellato, ma non chiama i soccorsi, né riferisce il fatto ai superiori, integra con un'unica omissione:
  - Un'**omissione di soccorso** ed
  - Un'**omessa denuncia di reato**

## 11 -- Concorso formale di reati: trattamento sanzionatorio (605)

In caso di **concorso formale** di reati, si applica il **cumulo giuridico delle pene**. La pena è determinata nella **misura inferiore** fra:

- La pena che dovrebbe infliggersi al **reato più grave**, aumentata **fino al triplo**.
- La pena derivante dal **cumulo dei reati**.

È **controverso** se la pena del "**reato più grave**" vada valutata:

- In **astratto**, secondo quanto prevede il codice penale. È la soluzione preferita dalla **Cassazione**.
- In **concreto**, al netto delle circostanze del caso concreto. È la definizione fornita dal codice di procedura per il giudice dell'esecuzione.

L'**aumento di pena** viene effettuato in maniera discrezionale, assegnando ai "**reati-satellite**" una certa quantità di pena.

L'**aumento minimo**:

- In generale, è pari ad un giorno (pene detentive) od un euro (pene pecuniarie).
- Per i **recidivi reiterati**, deve essere **almeno un terzo**.

### Pene eterogenee (607)

Se le pene sono diverse per **specie**, si applica il **cumulo giuridico** fra la reclusione e l'arresto, e fra la multa e l'ammenda.

Se le pene sono diverse per **genere**:

- Non si può convertire la pena pecuniaria in detentiva, perché sarebbe più grave del cumulo materiale fra le due pene.
- Secondo il criterio dell'addizione, si usa una pena pecuniaria insieme a quella detentiva, usando la conversione solo per verificare il rispetto del limite del triplo della pena base.

## 12 -- Concorso materiale di reati: struttura (609)

Il concorso materiale è caraterizzato dalla presenza di una **pluralità di azioni od omissioni**, che devono essere **separate nel tempo**.

Può essere **omogeneo** o **eterogeneo**.

Ad es.:

- Se si entra due volte nella stessa abitazione, in due giorni diversi, c'è un concorso materiale di due furti in abitazioni.
- Se si cerca di uccidere qualcuno più volte, senza riuscirci, c'è un concorso materiale di tentativi di omicidio.
- Se l'omissione di far riparare un macchinario porta a lesioni personali di un operaio, e successivamente alla morte di un altro, c'è concorso materiale fra lesioni colpose mediante omissione, e omicidio colposo mediante omissione.

## 13 -- Concorso materiale di reati: trattamento sanzionatorio (610)

Il concorso materiale è regolato dal **concorso materiale temperato** delle pene, con la fissazione di limiti massimi per i vari tipi di pena.

Se le pene sono dello stesso genere e specie, si sommano fra loro, altrimenti si applicano distintamente.

Il cumulo materiale si applica nei casi in cui:

- La persona è condannata per più reati con una sola sentenza o decreto.
- La persona riceve una prima condanna, e poi viene giudicata e condannata per un altro reato.
- Si devono eseguire più sentenze o decreti di condanna contro la stessa persona.

## 14 -- Reato continuato (611)

### Nozione e fondamento (611)

Il reato continuato consiste in un concorso materiale di reati, legati da un unico disegno criminoso. Permette di attenuare il trattamento sanzionatorio, perché la commisione di più reati con uno scopo condiviso è meno riprovevole.

### Nozione di "medesimo disegno criminoso" (611)

Il **disegno criminoso** consiste nell'**ideazione e volontà di commettere più reati**.

La volontà del disegno criminoso è distinta dal dolo richiesto per i singoli reati, e deve esistere **prima del primo reato**.

I reati devono essere previsti almeno nei tratti essenziali, e non devono essere il risultato di decisioni estemporanee prese sul momento. Ad es.:

- Decidere di compiere un furto in un'abitazione diversa da quella inizialmente considerata non interrompe il disegno criminoso, perché rimane furto.
- Decidere di resistere contro la vittima, e quindi trasformare il furto inizialmente previsto in rapina, interrompe il disegno criminoso.

L'**unicità di scopo** non è richiesta, ma è un requisito plausibile.

L'intervento di **sentenze definitive di condanna** o **misure restrittive della libertà personale** fra i vari reati **non interrompono** il disegno criminoso.

La giurisprudenza tende a **presumere** la presenza di un disegno criminoso, data la difficoltà di provarlo in concreto.

### Reati oggetto del medesimo disegno criminoso (613)

I reati possono riguardare sia la stessa disposizione di legge, sia disposizioni di legge diverse.

I reati devono essere **necessariamente dolosi**.

**Non** si ha disegno criminoso nei casi di reati imputati per **colpa** o **responsabilità oggettiva**.

### Disciplina del reato continuato (615)

I **vari reati** che compongono il reato continuato sono considerati **unificati solo agli effetti**:

- Della **pena principale**, calcolata con il metodo del **cumulo giuridico**.
- Dell'applicabilità della **libertà condizionale**.
- Della prescrizione del reato.

Per tutti gli **altri effetti**, i vari reati sono **considerati distintamente**.

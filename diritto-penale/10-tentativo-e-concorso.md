# 10 - Tentativo e concorso di persone nel reato (517)

## 1 - Forme di manifestazione del reato (517)

L'art. 56 cp. **estende** la **responsabilità penale** anche al **tentativo**, che consiste in una **forma di manifestazione** del reato **meno grave** rispetto al reato **consumato**.

L'art. 110 cp. ha la stessa funzione, ed **estende la responsabilità penale** a **chi concorre** nella realizzazione di un reato, creando i **reati di concorso**.

## 2 - Tentativo (518)

Il **tentativo**:

- Rispetto al delitto consumato, il **delitto tentato** sussiste quando l'**azione non si compie**, o l'**evento non si verifica**.
- La **pena è diminuita** prevista rispetto al reato consumato, ma **come titolo autonomo di reato**, e **non come circostanza attenuante**.

Il tentativo ha una **propria cornice edittale di pena**, che va calcolata prima della commisurazione della pena.

Il tentativo riguarda **solo i delitti dolosi**. Singole disposizioni di legge possono dare rilevanza al tentativo nelle contravvenzioni, o escluderlo per i delitti.

Il tentativo è **coerente** con il **principio di offensività**:

- Gli **atti compiuti** dall'agente devono essere **idonei** ad **offendere il bene**, e pertanto devono costituire un **pericolo** per il bene.
- Dato che il reato tentato produce un'**offesa meno grave** del reato consumato, è prevista una **pena diminuita**.

Il legislatore deve stabilire preliminarmente **quali atti idonei sono rilevanti ai fini del tentativo**:

- Nel Codice Zanardelli, si distingueva fra:
  - Atti preparatori del reato, penalmente irrilevanti.
  - Atti esecutivi, penalmente rilevanti.
- Nel Codice Rocco:
  - Si voleva dare rilevanza anche agli atti preparatori per motivi di politica criminale.
  - Tuttavia, sia il testo della legge, sia la sistematica, escludono la rilevanza penale degli atti preparatori.

## 3 -- Atti univoci come sinonimo di atti esecutivi (521)

Gli **atti preparatori**:

- Hanno un **carattere strumentale** rispetto alla commissione di un reato.
- Sono **penalmente irrilevanti**, **salvo** il caso in cui integrino una **figura di reato a sé stante**.

A dimostrazione della loro irrilevanza penale:

- L'art. 56 cp.:
  - Richiede che gli atti debbano essere diretti in **modo non univoco** alla commissione di un reato.
  - **Solo** gli **atti esecutivi** sono **in grado** di **essere univoci**.
- L'art. 115 cp.:
  - Considera l'**accordo** e l'**istigazione** che abbiano per oggetto la commissione di un **delitto poi non compiuto** come **non punibili**.
  - L'accordo e l'istigazione sono **atti preparatori** di un delitto. Se **non** sono punibili per attività commesse nel **concorso di reato**, sarebbe **irragionevole** considerarle punibili per i **reati commessi da un singolo**.

Nei **reati a forma vincolata**:

- Gli **atti esecutivi** sono gli **atti** che corrispondono allo **specifico modello di comportamento descritto** nella norma.
- Gli **atti preparatori** sono gli atti precedenti agli atti esecutivi.
- Ad es., nel furto, avvicinarsi alla persona è un atto preparatorio, e qualsiasi comportamento idoneo a sottrarre la cosa, come infilare la mano nella tasca, è un atto esecutivo.

Nei **reati a forma libera**:

- Gli **atti preparatori** consistono nell'**ottenere** il **mezzo** per compiere l'azione.
- Gli **atti esecutivi** consistono nell'**usare** il **mezzo** ottenuto.
- Ad es., nell'omicidio, comprare del veleno è un atto preparatorio, avvelenare una bevanda è l'atto esecutivo.

L'**interpretazione soggettiva** dell'univocità richiederebbe la prova del dolo dell'agente. Tuttavia, è una **tesi incompatibile** con la legge, che dà rilevanza ai soli atti dell'agente, e comunque inutile, dato che il dolo va comunque provato nell'analisi della colpevolezza.

### Atti preparatori come reati a sé stanti (523)

Gli **atti preparatori possono** essere previsti dal legislatore come **reati a sé stanti**, ed assumere autonoma rilevanza penale.

Tuttavia, queste ipotesi rappresentano delle **eccezioni alla regola generale** di irrilevanza degli atti preparatori, e pertanto sono soggette a delle restrizioni:

- Il **bene protetto** deve essere di **rango elevato**: ad es., si incrimina la produzione e detenzione di sostanze stupefacenti (non destinate all'esclusivo uso personale), che sono reati preparatori della cessione a terzi dei sostanze stupefacenti.
- I reati che incriminano atti preparatori **non ammettono a loro volta il tentativo**.

### Giurisprudenza (525)

La Corte Costituzione e la Cassazione ritengono che solo gli atti esecutivi siano idonei ad essere diretti in modo univoco alla consumazione di un determinato reato.

Tuttavia, la giurisprudenza considera **atti esecutivi** anche gli **atti preparatori immediatamente precedenti a quelli esecutivi**, tali da far intuire che il reato sarà **certamente commesso a breve**, secondo la regola dell'**id plerumque accidit**.

## 4 -- Idoneità degli atti (527)

Dopo aver accertato se gli atti compiuti dall'agente rappresentano un **univoco inizio di esecuzione** del reato, è necessario determinare se siano **idonei a commettere il reato**.

L'**idoneità** consiste nella **probabilità**, e **non** nella **mera possibilità**, di **consumazione del reato**.

Nei **reati di mera condotta**, l'idoneità va rapportata al **completamento dell'azione**, mentre nei **reati di evento** va rapportata al **verificarsi dell'evento**. Ad es.:

- Nell'**evasione** (reato di mera condotta), si deve valutare la probabilità che si completasse l'azione.
- Nel **furto** (reato di evento), si deve valutare la probabilità di sottrarre ed impossessarsi definitivamente della cosa.

Il **giudizio di idoneità** va formulato:

- Secondo lo schema della prognosi postuma, **riportandosi** all'**inizio dell'esecuzione**.
- Si devono utilizzare il **massimo delle conoscenze disponibili**:
  - Per i fattori naturali o meccanici, si usano le leggi scientifiche, per il comportamento umano si usano le massime di esperienza.
  - Si considerano i **mezzi usati** e le **circostanze concrete** della persona. Ad es., un pugno può essere letale se proviene da un pugile professionista, o è diretto contro un anziano...
  - Si devono considerare **anche** le **circostanze non conosciute né conoscibili** al momento dell'azione.
- Ad es.:
  - Se qualcuno punta un'arma contro un altro, l'azione è idonea ad integrare l'omicidio.
  - Tuttavia, se viene accertato in seguito che l'arma era difettosa, l'idoneità viene meno.

Il **reato non è idoneo** nei casi di **reato impossibile**, ossia quando:

- L'**oggetto materiale** è **assolutamente, e non solo occasionalmente, inesistente**. Ad es.:
  - Sparare contro un cadavere non costituirà mai tentativo, perché **non lederà mai** il bene vita.
  - Infilare la mano in una tasca vuota costituirà tentativo, perché la mancata lesione del bene patrimonio era dovuta alla **mancanza solo occasionale** del bene.
- L'**azione** è **assolutamente inidonea**. Ad es.:
  - Sparare ad una persona che è dietro un vetro antiproiettile esclude il tentativo, perché i proiettili non raggiungeranno la persona.

Tuttavia, il **reato impossibile permette** l'**applicazione di misure di sicurezza**.

Nel caso in cui la **predisposizione di forze di polizia** rende il **reato impossibile**, sarebbe **irragionevole** escludere l'idoneità della condotta.

## 5 -- Dolo nel delitto tentato (531)

Dato che il tentativo si applica **solo ai delitti**, l'**elemento soggettivo necessario** è il **dolo**.

L'**oggetto del dolo** è lo stesso del **reato consumato**.

La **forma del dolo** porta al problema della **compatibilità del dolo eventuale** con il tentativo:

- Secondo la giurisprudenza prevalente, il **dubbio** nel **dolo eventuale** è **incompatibile** con il **requisito di univocità** dell'atto.
- Secondo un'interpretazione alternativa, l'"univocità" è un requisito oggettivo dell'atto, e non riguarda l'elemento soggettivo del dolo.

Ad es., chi spara alla cieca mentre fugge da una rapina può essere responsabile di tentato omicidio per dolo eventuale.

### Reato putativo (533)

Il **reato putativo** è la situazione in cui l'agente pensa di compiere un reato:

- Per errore di fatto, quando la persona ritiene erroneamente che il fatto compiuto integri un reato.
- Per errore di diritto, quando la persona ritiene erroneamente che un reato esista.

In entrambi i casi, la **convinzione** di avere commesso un reato è **irrilevante** e non integra responsabilità penale.

## 6 -- Tentativo nei reati omissivi (533)

Nei **reati omissivi impropri**, l'inizio dell'omissione punibile avviene **quando** il **mancato compimento** dell'azione **aumenta il pericolo** che il garante ha l'obbligo di diminuire.

Il **tentativo è integrato** se:

- L'**evento non si verifica** (se l'evento si verifica, il reato è consumato).
- Il verificarsi dell'evento è dovuto ad una **serie causale autonoma**.

Nei **reati omissivi propri**, la configurabilità del tentativo è **controversa**. L'elemento caratteristico è la **presenza di un termine** entro cui agire:

- Prima della scadenza del termine, la condotta non ha rilevanza penale.
- Dopo la scadenza del termine, il reato è già consumato.

Secondo una tesi, **porsi nell'impossibilità** di adempiere l'azione doverosa:

- Il soggetto potrebbe rispondere a titolo di tentativo.
- Tuttavia, porsi nella condizione consiste in un **mero atto preparatorio**, e gli atti preparatori non sono autonomamente punibili.
- Pertanto, il porsi nell'impossibilità non costituisce tentativo.

Il tentativo **può essere integrato solo** nelle situazioni in cui:

- L'agente **non sfrutta la prima opportunità** di agire, e
- **Rimane una possibilità** di adempiere l'azione doverosa, e
- L'**agente non la compie** volontariamente (altrimenti sarebbe desistenza volontaria), ed **è costretto** da altri a compierla.
- Ad es., invece di prestare subito soccorso al ferito, inizia ad allontanarsi, ma invece di desistere e fornire volontariamente soccorso, è costretto da altri a farlo.

## 7 -- Desistenza volontaria e recesso attivo (535)

### Desistenza volontaria (535)

Se il colpevole **desiste volontariamente** dal compiere un fatto antigiuridico e colpevole di **tentativo**, **non è punibile**, **salvo che** i **fatti già commessi** integrino un **reato diverso**.

La desistenza consiste:

- Per i reati **commissivi**, nel **non portare a termine l'azione esecutiva** iniziata, **finché l'evento** non è stato prodotto.
- Per i reati **omissivi**, nel **compiere l'azione doverosa**, **finché** c'è la possibilità di un **adempimento tempestivo**.

La desistenza deve essere **volontaria**:

- Deve consistere in una **libera scelta dell'agente**, che **potrebbe** continuare, ma **non vuole** farlo.
- **Non è volontaria** se:
  - Esiste una **coazione esterna**, che impone all'agente di abbandonare l'attività intrapresa. Ad es., l'arrivo della polizia.
  - L'agente **ritiene pericoloso od impossibile** completare l'azione iniziata con successo. Ad es., nel tentativo di evasione si arrende perché non riesce a scavare attraverso un muro.
  - L'agente desiste perché non trova nulla da rubare.

La desistenza **non consiste** in:

- Il **pentimento** dell'agente.
- L'**abbandono del proposito** criminoso.

### Recesso attivo (537)

Nei **reati di evento**, dopo che è stata completata l'azione od omissione, la legge dà rilevanza al **volontario impedimento dell'evento**, che produce **solo** un'**attenuazione della pena** da un terzo alla metà. Ha la natura di circostanza attenuante.

L'agente:

- **Deve impedire** l'**evento**, perché **se non ci riesce**, è responsabile il **reato** è **consumato**.
- **Può essere aiutato da terzi**.
- La **volontarietà** è valutata allo stesso modo della desistenza attiva.

## 8 -- Rapporti fra tentativo, delitti di attentato e reati a dolo specifico (538)

### Delitti di attentato (538)

I **delitti di attentato** sono **delitti** in cui si punisce il **tentativo**:

- Per esigenze di **punizione più severa** rispetto alla **disciplina ordinaria** del tentativo.
- Per la **natura stessa dei reati**, che renderebbe impossibile la loro punizione se consumati. Ad es., gli attentati contro l'integrità, indipendenza ed unità dello Stato.

L'attentato **richiede** l'**inizio di esecuzione**, e l'**idoneità ed univocità degli atti**. In alcuni casi, l'**univocità non richiede** l'**inizio di esecuzione**.

I **delitti di attentato non ammettono il tentativo**:

- Gli atti preparatori sono penalmente irrilevanti, salvo che siano previsti come reati a sé stanti.
- Ad es., la costituzione di banda armata è un atto preparatorio per un attentato contro l'integrità dello Stato.

### Reati a dolo specifico (539)

I reati a dolo specifico:

- Sono caratterizzati dalla presenza di una finalità, la cui realizzazione **non** è **necessaria** per la consumazione del reato.
- Contengono formule come "al fine di", "allo scopo di", ecc...

Si deve distinguere fra due tipi di finalità:

- Quelle che sono **in sé legittime**. Ad es., nella rapina serve la finalità di profitto, ed il profitto non è uno scopo in sé illegittimo, e **non** è **offensivo di beni giuridici**.
- Quelle che sono **in sé illegittime**. Ad es., nel sequestro di persona a scopo di estorsione, l'estorsione è uno scopo intrinsecamente illegittimo, ed **offensivo di beni giuridici**.

Per quanto riguarda i **reati con finalità dannose**, si applica il **principio di offensività**, e l'**azione deve essere oggettivamente idonea** a **cagionare la finalità-evento dannoso o pericoloso**.

Tuttavia, nei **reati a dolo specifico**, **non** è necessario l'**inizio dell'esecuzione**.

La struttura dei **reati a dolo specifico** è **simile**, ma **non identica**, a quella del tentativo, perché **danno valore anche ad atti meramente preparatori**.

Pertanto, dato che il **tentativo richiede l'inizio dell'esecuzione**, i **reati a dolo specifico** che sono **finalizzati al perseguimento di eventi dannosi dei beni giuridici** **non ammettono il tentativo**.

Ad es.:

- Se qualcuno sequestra una persona a fine di estorsione, ma la vittima si libera, c'è tentativo di sequestro di persona, e non tentativo di sequestro di persona a fine di estorsione.
- Se qualcuno dà fuoco a cosa propria al fine di frodare l'assicurazione, ma spegne l'incendio:
  - Non risponderà di tentativo di frode in assicurazione, né di danneggiamento di cosa altrui.
  - Risponderà solo di tentativo di incendio di cosa propria, se le fiamme erano pericolose per l'incolumità pubblica.

Nei reati a dolo specifico dove l'evento perseguito **non è dannoso**:

- **Non rileva** che gli **atti siano idonei** a perseguire quella finalità. Ad es., il furto sussiste anche se si ruba un oggetto che non è idoneo a conseguire un certo profitto.
- Il **tentativo è ammissibile**.

## 9 -- Norme sul concorso di persone (541)

Le norme sul concorso di persone hanno due funzioni:

- La **funzione incriminatrice** permette di **dare rilevanza a comportamenti atipici** di persone che **non realizzano** di persona un certo reato, ma **aiutano altri** a compierlo.
- La **funzione di disciplina del trattamento sanzionatorio**, che individua la **misura della pena** per ciascuno dei concorrenti.

## 10 -- Struttura del concorso di persone (542)

Il concorso di persone richiede quattro elementi cositutivi:

- La **pluralità di persone**.
- La realizzazione di un **fatto di reato, tentato o consumato**.
- Il **contributo causale** della **condotta atipica**.
- Il **dolo di partecipazione**, ossia la **consapevolezza e volontà** di **contribuire causalmente** ad un fatto di reato.

## 11 -- Pluralità di persone (542)

Nei **reati monosoggettivi** (ad es., omicidio), deve concorrere almeno una persona alla realizzazione del reato.

Nei **reati necessariamente plurisoggettivi** (ad es., bigamia, rissa), deve concorrere **una persona in più** rispetto al numero già richiesto dalla parte speciale.

Il concorrente può essere anche una **persona non imputabile o non punibile**, che assumono rilevanza per l'applicazione di alcune **circostanze aggravanti**.

## 12 -- Realizzazione di un fatto di reato consumato o tentato (542)

### Fondamento normativo del requisito (542)

L'accordo non è punibile se il **reato non è realizzato** (art. 115 cp.). Il **reato è realizzato** sia con il **tentativo**, sia con la **consumazione**.

Prima della realizzazione, il comportamento atipico è penalmente irrilevante.

### Accessorietà minima (543)

È **sufficiente** che il **comportamento atipico acceda** ad un **fatto tipico**. Non sono richiesti l'antigiuridicità, né la colpevolezza, né la punibilità.

Se è presente una **causa di giustificazione**:

- In generale, se **oggettive** operano **anche** a **favore del concorrente** (art. 119 co. 2).
- Se si tratta di una cause di giustificazione personale (si riferisce solo a certi soggetti), ha effetto solo per la persona a cui si riferisce (art. 119 co. 1).

La **colpevolezza** di chi compie il fatto tipico è **irrilevante**:

- Chi compie il fatto tipico può **anche** essere **non imputabile**.
- Chi compie il fatto tipico può **agire senza dolo**, in carenza del momento:
  - **Rappresentativo** (ad es., la persona viene **ingannata**).
  - Del fatto commesso dalla persona ingannata, risponde l'**autore dell'inganno**.
  - **Volitivo** (ad es., è costretto mediante **violenza fisica**).
  - Del fatto commesso dalla persona costretta, risponde l'**autore della violenza**.
- Chi compie il fatto tipico può agire nell'ambito di una **scusante**:
  - Ad es., lo stato di necessità determinato dalla **minaccia** altrui.
  - Del fatto commesso dalla persona minacciata, risponde l'**autore della minaccia**.
- In **ogni caso**, la **responsabilità del concorrente permane**.

La **punibilità** di chi compie il fatto tipico è **irrilevante**:

- Le **cause personali di non punibilità non si trasmettono** ai concorrenti.
- Ad es., se si istiga un agente diplomatico straniero ad acquistare un quadro rubato risponde di concorso in ricettazione.

### Esecuzione frazionata del fatto (545)

La realizzazione del fatto tipico può avvenire ad opera di più coautori.

L'**esecuzione frazionata di un unico fatto** consiste nell'**accordo** fra **più autori**. Il contesto temporale dell'esecuzione frazionata può essere **anche** di **lunga durata**.

Ad es., un furto può essere frazionato con:

- La sottrazione della cosa da parte di un autore.
- L'impossessamento della cosa da parte di un altro autore, anche dopo molto tempo.

Se **manca l'accordo**, le **azioni compiute** dagli autori saranno punite **solo se** integrano **reati autonomi**. Ad es.:

- Chi sottrae e nasconde la cosa senza impossessarsene, risponde di tentativo di furto in abitazione.
- Chi si impossessa della cosa trovata casualmente, risponderà di appropriazione di cosa smarrita.

Anche se **manca una previsione espressa** riguardo l'esecuzione frazionata, è ricondotta alla **disciplina generale** del concorso di persone.

## 13 -- Contributo causale della condotta atipica (546)

Affinché ci sia concorso di persone, la **condotta atipica** deve avere **esercitato** un'**influenza causale** sul fatto concreto realizzato da altri.

La giurisprudenza e dottrina distinguono il **concorso materiale** ed il **concorso morale**.

### Concorso materiale (546)

Nel concorso materiale, la condotta atipica deve essere:

- Un **aiuto di tipo materiale**, e
- **Necessario per l'esecuzione** del fatto concreto.

Le condotte materiali possono essere **astrattamente**:

- **Sostituibili**, se potevano essere integrate da chiunque.
- **Insostituibili**, se erano integrabili solo da soggetti specifici.
- La **distinzione**:
  - Rileva **solo** in sede di **commisurazione della pena** (le condotte insostituibili sono sanzionabili più gravemente).
  - È irrilevante ai fini della causalità.

Se l'aiuto **non viene utilizzato**:

- **Non** rileva come **concorso materiale**, perché **non** è stato **necessario** per l'esecuzione.
- **Potrà rilevare solo** come **concorso morale**, se viene dimostrata l'**effettiva influenza** sui processi motivazionali, che **non va presunta**. Ad es., ha aumentato rafforzato la decisione di commettere un reato.

### Concorso morale (548)

Nel concorso materiale, la condotta atipica:

- **Fa nascere o rafforza** un **proposito** già **esistente**, ma **non ancora consolidato**, e
- Il reato viene **effettivamente commesso**.

L'influenza causale della condotta va **accertata in concreto** secondo lo schema della **condicio sine qua non**.

La **mera presenza** della persona sul luogo del delitto non integra concorso morale, salvo il caso in cui ci sia una dimostrazione di **adesione** al comportamento delittuoso.

La **connivenza** è la situazione in cui **non si fa nulla per impedire un reato** che sta per accadere, o sta accadendo. Il **concorso** sussiste **solo** se c'era un **obbligo giuridico** di impedirla.

L'**accordo** come **decisione comune di commettere un reato** integra il **concorso morale**, ma deve essere **seguito dalla commissione del reato** per essere penalmente rilevante.

Ad es.:

- La mera coabitazione con un detentore di stupefacenti non è sufficiente per integrare il concorso morale.
- La presenza di un partecipe di un gruppo mafioso che non è accidentale, ma è correlata alla commissione del reato, non può essere qualificata come connivenza.

## 14 -- Consapevolezza e volontà di contribuire causalmente alla commissione del reato (550)

Il **dolo di partecipazione** deve includere:

- Sia il **fatto principale**.
- Sia il **contributo causale** recato dalla sua condotta atipica.

Il partecipe deve rappresentarsi un **fatto concreto**:

- Di **reato consumato** (cfr. l'**agente provocatore**, che si rappresenta un **reato tentato**).
- **Conforme** a quello previsto in astratto dalla **norma incriminatrice**.
- **Anche non esattamente corrispondente** al **fatto commesso in concreto**.

Ad es., chi fornisce un'arma per commettere un omicidio:

- Deve volere la consumazione dell'omicidio, anche se magari si arresta al solo tentativo.
- È irrilevante che conosca le esatte circostanze con cui l'omicidio sarà consumato.

In caso di **errore sulla persona**, il concorrente risponde comunque, ma se l'autore dell'omicidio decide di uccidere una persona diversa, si spezza il legame causale, e quindi la partecipazione non è punibile per mancanza di dolo.

Il **concorso** richiede **solo** la presenza del **dolo di partecipazione** del concorrente atipico, e **non richiede**:

- Un **previo accordo** fra i concorrenti, che serve **solo** ad **aggravare la pena**.
- La **consapevolezza reciproca** dell'**attività altrui**.
- La **conoscenza** del contributo materiale del concorrente da parte dell'autore.

Ad es.:

- Un custode lascia volontariamente aperto il cancello di un'abitazione, per agevolare un ladro.
- Il ladro non sa che è stato agevolato materialmente dal custode, e riesce a compiere il furto.
- È sufficiente il solo dolo di partecipazione del custode, e non anche la conoscenza da parte del ladro.

## 15 -- Agente provocatore e agente sotto copertura (552)

### Agente provocatore (552)

L'**agente provocatore**:

- È un soggetto che **istiga** qualcuno a **compiere un reato**, al fine di **far scoprire ed assicurare alla giustizia** la persona provocata **prima** che il reato giunga a **consumazione**.
- **Non è punibile** perché **manca il dolo di partecipazione**. Il dolo riguarda un **reato tentato**, e **non** un **reato consumato**.

Il soggetto provocato può essere trattato in due modi:

- **Impunità**, per l'uso di **tattiche poliziesche fraudolente**, che ledono il rapporto fra cittadino e pubblica autorità.
- **Punizione attenuata**, se le tattiche usate hanno **condizionato in modo rilevante** la sua **libertà di autodeterminazione**.

### Infiltrato (552)

L'**agente infiltrato** compie **fatti di reato** al fine di **acquisire elementi di prova**.

La sua **impunità** è dovuta al fatto che agisce nell'**adempimento di un dovere**.

La disciplina è **regolata dalla legge**:

- Si prevede la possibilità di usare agenti infiltrati solo per alcuni soggetti, ed alcune figure di reato.
- L'agente **non può compiere azioni diverse** da quelle dichiarate non punibili, e quelle strettamente e strumentalmente connesse.
- L'agente può solo agire per ottenere **elementi di prova** riguardo **attività illecite già in corso**.
- L'agente **non può indurre** qualcuno a **commettere nuovi reati**.

### Responsabilità del provocato (553)

Sia la Cassazione, sia la Corte EDU ritengono che si è **al di fuori** di una **lecita operazione sotto copertura** se l'**agente induce la persona** a **commettere un reato che altrimenti non avrebbe commesso**.

La sanzione è l'**inutilizzabilità delle prove raccolte**, per **violazione** dei principi dell'**equo processo**.

## 16 -- Responsabilità per reato diverso da quello voluto (554)

L'art. 116 cp. **imputa al concorrente**, a **titolo di dolo**, il **fatto diverso** da **quello che voleva realizzare**, **anche se non voluto**.

È un'ipotesi di **responsabilità oggettiva**. Può essere armonizzata con il principio di colpevolezza richiedendo **almeno la colpa**, e quindi la **prevedibilità** del **reato diverso**.

Tuttavia, rimane il problema di **punire** con la **pena prevista** per un **reato doloso** un reato **imputato per colpa**. L'**unico correttivo** è l'**attenuante obbligatoria** prevista per **chi voleva il reato meno grave**.

## 17 -- Concorso di persone nel reato proprio (555)

Nei **reati propri**, si può configurare il **concorso di un estraneo**, che deve **contribuire causalmente** alla realizzazione dell'evento.

In caso di **inversione di ruoli** fra **estraneo ed intraneo**, dove l'intraneo è il concorrente, e l'estraneo compie il fatto tipico:

- Ad es., se il PU che lascia la cassaforte del proprio ufficio aperta, e permette ad un estraneo di impadronirsi del denaro.
- Secondo la **giurisprudenza**, è un concorso in **reato proprio** (concorso in peculato).
- Secondo un interpretazione rispettosa del principio di legalità, l'**estraneo non può commettere reati propri**, e pertanto si avrà furto pluriaggravato.

Secondo la giurisprudenza, è necessario distinguere fra reati propri esclusivi e non esclusivi, e la soluzione per cui **solo** gli **intranei** possono compiere il **reato proprio** si applica solo ai **reati propri "esclusivi"**.

Il **dolo del partecipe** include la **consapevolezza della qualifica dell'intraneo**, che è un elemento del reato, e pertanto deve essere assoggettato al dolo, per i regola generale.

**Tuttavia**, nel caso in cui la **qualifica dell'autore muta il titolo di reato** (ad es., l'appropriazione indebita diventa peculato se commessa da un PU), si prevede un'ipotesi di **responsabilità oggettiva**, per cui l'**ignoranza della qualifica** da parte dell'estraneo è irrilevante.

La soluzione è di **imputare l'ignoranza della qualifica** per **colpa**, ma rimane il problema della sproporzione fra pena inflitta e grado di colpevolezza. Tuttavia, è **solo facoltativo** diminuire la pena, se il reato proprio è più grave del reato comune.

## 18 -- Concorso di persone nei reati necessariamente plurisoggettivi (558)

Il **reato necessariamente plurisoggettivo** può **ammettere il concorso di persone**, nel senso che viene punito chi agevola o istiga la commissione del reato. Ad es., chi dà informazioni per causare una rissa risponderà di concorso in rissa.

Nei **reati plurisoggettivi impropri**, dove **solo alcune condotte sono punite**, le condotte non punite non sono atipiche (perché sono previste dalla norma), e pertanto non sono punibili nemmeno con il concorso di persone.

Ad es., nel reato di **rivelazione di segreti d'ufficio**:

- Non si punisce la persona a cui il segreto d'ufficio è rivelato.
- Si può punire chi istiga alla rivelazione del segreto.

### Reati associativi (559)

Il **concorso di persone** è possibile **anche** per i **reati associativi**.

Il **concorso esterno** in **reato associativo** riguarda i soggetti che:

- **Non sono membri** dell'associazione.
- **Apportano occasionalmente** un **contributo causale** materiale o morale all'associazione.
- Sono **consapevoli** delle **finalità** a cui l'**associazione** è rivolta, e dell'**effetto** della loro **condotta**.

Il codice penale stesso prevede reati che incriminano contributi materiali a membri dell'associazione, e si applicano al di fuori dei casi di concorso. Ad es., se il soggetto aiutato ha un rango preminente all'interno dell'organizzazione, si sta aiutando l'organizzazione, e non solo il soggetto.

La **differenza** fra concorso esterno in associazione mafiosa, e concorso in un reato aggravato dalla finalità di agevolare un'associazione mafiosa, è il **rapporto** che l'individuo ha con il gruppo:

- Se l'individuo ha rapporti stretti ed è a conoscenza della propria influenza, c'è concorso esterno.
- Se il rapporto è fungibile, e l'influenza dell'apporto materiale non è conosciuta, c'è un reato aggravato.

## 19 -- Concorso mediante omissione (561)

Il **concorso** può realizzarsi in **forma omissiva**, e anche un comportamento omissivo può contribuire alla realizzazione di un reato.

Il **soggetto** deve avere l'**obbligo giuridico di impedire la commissione del reato** da parte di altri. Ad es., la guardia giurata volontariamente omette di inserire il sistema di allarme, per permettere ai rapinatori di agire indisturbati.

Se **manca** l'**obbligo giuridico**, c'è solo la connivenza, od una mera adesione morale, non punibili.

Inoltre, si deve **valutare** se l'omissione **sia una condizione necessaria**:

- Se l'azione doverosa non compiuta avrebbe impedito la realizzazione del fatto concreto da parte dell'autore, sussiste la responsabilità.
- Se anche ad azione compiuta, il fatto si sarebbe realizzato comunque, la responsabilità non sussiste.

## 20 -- Trattamento sanzionatorio dei concorrenti nel reato (562)

La **pena** di **tutti i concorrenti** va determinata all'interno della **stessa cornice edittale**, ed il grado di pena di ogni concorrente sarà valutato individualmente.

Il giudice deve anche valutare la presenza delle **aggravanti ed attenuanti**, generali e speciali alla singola figura di reato.

Il giudice può applicare:

- L'aggravante per il contributo di massima importanza.
- L'attenuante per il contributo di minima importanza.

Le circostanze strettamente inerenti alla persona del colpevole sono valutate solo con riguardo alla persona a cui si riferiscono.

Le altre circostanze sono valutate a favore di tutti, se attenuanti, o a carico del concorrente che le conosceva, o che avrebbe potuto conoscerle con l'adeguata diligenza, se aggravanti.

## 21 -- Desistenza volontaria e recesso attivo (566)

Se l'autore desiste volontariamente, non è punibile.

Per quanto riguarda la **desistenza volontaria del partecipe**:

- Richiedere l'impedimento del reato sarebbe eccessivo.
- La soluzione più ragionevole è richiedere l'**eliminazione del suo contributo causale** (ad es., riprendere l'arma fornita, convincere la persona a non commettere il reato).

Il **recesso attivo** è applicabile. Tutti i concorrenti che partecipano al recesso attivo beneficiano della relativa attenuante.

## 22 -- Cooperazione nel delitto colposo (567)

L'art. 113 co. 1 cp. serve ad attribuire rilevanza penale a comportamenti atipici ai sensi delle norme della colpa.

Riguarda i **delitti colposi di evento a forma vincolata**, ed i **delitti colposi di mera condotta**.

Ad es.:

- Il **cagionare un epidemia mediante diffusione di germi** è un delitto colposo a **forma vincolata**:
  - La persona che diffonde i germi è direttamente responsabile.
  - Chi fornisce l'apparecchiatura che permette la diffusione dei germi (il fatto atipico) risponde per **concorso**.
- Il **mettere in commercio sostanze alimentari adulterate o contraffatte** è un delitto colposo di **mera condotta**:
  - La persona che mette in commercio la sostanza è direttamente responsabile.
  - Chi le ha fornito la sostanza adulterata o contraffatta (il fatto atipico) risponde per concorso nel fatto.

**Non** si applica ai **delitti colposi di evento a forma libera**:

- Nel loro ambito, **qualsiasi contributo causale** è **penalmente rilevante**.
- Ad es., l'omicidio colposo punisce per colpa tutti coloro che hanno fornito un contributo causale.

La partecipazione richiede:

- La **pluralità di persone**.
- La **commissione di un fatto di reato consumato** (i reati colposi non ammettono tentativo).
- Il **contributo causale** della condotta atipica alla realizzazione del reato.
- Il **carattere colposo** della **condotta atipica**, nel senso di violazione di regole di diligenza, prudenza, o perizia.

Per integrare il concorso, è **necessario solo** il **compimento di un fatto tipico**, indipendentemente dalla colpevolezza dell'autore del fatto tipico. Ad es.:

- Chi mette in commercio sostanze alimentari avariate, ma si fidava della reputazione del fornitore, e non avrebbe potuto sapere che erano avariate con l'ordinaria diligenza, non sarà responsabile.
- Tuttavia, si potrà muovere un rimprovero di colpa al fornitore.

## 23 -- Concorso di persone nelle contravvenzioni (569)

Il concorso è applicabile alle contravvenzioni necessariamente dolose, o compiute in concreto con dolo.

L'applicabilità alle contravvenzioni colpose è controversa per parte della dottrina:

- L'art. 113 co. 1 cp. parla solo di "delitti" colposi.
- Tuttavia, la specificazione espressa era necessaria perché l'art. 42 co. 2 richiede una previsione espressa di responsabilità per colpa per i delitti.
- Pertanto, si può ritenere che il concorso sia applicabile anche alle contravvenzioni colpose, dato che è indifferente se vengono commesse con dolo o colpa.

## 24 -- Concorso colposo in delitto doloso (569)

La possibilità del concorso colposo nel delitto doloso è controversa. Anche se non è ammessa, si potrà assoggettare a punizione il fatto colposo, se autonomamente punibile, ma non si avrà il concorso di persone.

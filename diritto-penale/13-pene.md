# 13 -- Pene (693)

## 1 -- Sistematica delle pene (693)

La categoria delle **pene** prevede quattro sottocategorie:

- Le **pene principali**.
- Le **pene sostitutive delle pene detentive**.
- Le **pene derivanti dalla convenzione delle pene pecuniarie**.
- Le **pene accessorie**.

Gli **effetti penali della condanna** sono una serie di **conseguenze giuridiche** che si aggiungono alla **condanna**.

## 2 -- Pene principali (694)

Le **pene principali** includono:

- L'ergastolo, la recusione e l'arresto.
- La pena di morte, abrogata anche nel diritto penale militare nel 1994.
- La reclusione militare.
- Per il **giudice di pace**, la permanenza domiciliare e il lavoro di pubblica utilità.

### Pena di morte (694)

La pena di morte è stata abrogata progressivamente, e nel 2007 è stata modificata la Costituzione per impedirne la reintroduzione, anche nei casi di leggi militari di guerra.

In caso di estradizione, è possibile eseguirla verso Stati che prevedono la pena di morte solo se:

- È stata adottata una **decisione irrevocabile** che irroga una pena diversa dalla pena di morte.
- Anche se la pena di morte è stata inflitta, è stata commutata in una pena diversa.

### Panorama internazionale (695)

Il numero dei paesi che prevedono ancora la pena di morte è in costante diminuzione.

## 3 -- Pene detentive

### Ergastolo (700)

#### Ambito applicativo (700)

L'ergastolo è previsto:

- Per alcuni delitti contro la personalità dello Stato, l'incolumità pubblica e la vita.
- In sostituzione della pena di morte.
- Quando concorrono più delitti, e ciascuno prevede una pena non inferiore a 24 anni.

Il giudizio abbreviato escludeva l'applicazione dell'ergastolo, e la sostituiva con una pena fissa di 30 anni. Dal 2019, a seguito di pressioni dell'opinione pubblica che riteneva la sostituzione inadeguata, il giudizio abbreviato non è più applicabile ai delitti puniti con la pena dell'ergastolo.

#### Contenuti (701)

La pena dell'ergastolo è **perpetua**. Tuttavia, il condannato può essere **progressivamente ammesso** ad alcuni istituti:

- I **permessi-premio** dopo 10 anni.
- La **semilibertà** dopo 20 anni.
- La **liberazione condizionale** dopo 26 anni.

I termini sono **abbreviabili** con le **riduzioni di pena** per buona condotta (art. 54 co. 4 ord. penit.)

L'**ergastolo ostativo** è un regime più severo.

- Si applica ai condannati per **gravi reati**, che **non collaborano con la giustizia**, né si trovino in una situazione in cui la **collaborazione è impossibile o irrilevante**.
- Sono esclusi dai permessi-premio, dalle misure alternative alla detenzione (inclusa la semilibertà), dalla liberazione condizionale.

Il lavoro non è più obbligatorio per il condannato all'ergastolo, ma è considerato parte del trattamento rieducativo. Il lavoro all'aperto è possibile anche gli ergastolani, il lavoro all'esterno è possibile dopo 10 anni.

L'isolamento:

- Notturno, è abrogato.
- Diurno, ha natura sanzionatoria.

L'ergastolo è eseguito presso le **case di reclusione**.

#### Problemi di legittimità costituzionale (704)

La Corte Costituzionale ha **respinto** le questioni di legittimità fondate sul **principio rieducativo**:

- La rieducazione non è il fine esclusivo della pena.
- L'ergastolo non ha natura perpetua, e la liberazione condizionale permette il reinserimento del soggetto nella società.

La Corte ha **escluso** l'applicabilità dell'ergastolo al **minore imputabile**.

L'**ergastolo ostativo**:

- Secondo la Corte **non è incostituzionale**, perché la preclusione dei benefici è condizionata dalla **scelta del condannato**, che è sempre libero di collaborare con la giustizia.
- Tuttavia, la norma è fondata sulla presunzione assoluta che la mancata collaborazione sia indicativa dell'assenza di progressi.

Successivamente, la Corte si è espressa **contro** l'ergastolo ostativo:

- La soglia unica ed elevata di 26 anni per l'accesso ai benefici è irragionevole rispetto alla logica graduale dell'ordinamento penitenziario.
- Negare l'accesso ai benefici riduce la collaborazione del condannato.
- La soglia temporale impedisce la valutazione del progresso del condannato fino a quel momento.

Nella sentenza **Vinter c. Regno Unito**, la Corte EDU afferma che:

- La pena perpetua deve essere **riducibile**, altrimenti contrasta con l'art. 3 CEDU, che vieta pene inumane o degradanti.
- Il condannato deve avere **concrete possibilità di liberazione**, dopo un periodo minimo di detenzione.
- Il condannato ha il **diritto** a sapere quando il riesame della pena potrà essere richiesto.

In **Viola c. Italia**, la Corte EDU afferma che:

- L'**ergastolo ostativo** restringe eccessivamente la prospettiva di liberazione dell'imputato, e **non appare riducibile**.
- La mancata dissociazione non è sempre dovuta ad una scelta libera e volontaria, né la collaborazione con la giustizia deve esprimersi con la mancata dissociazione.
- L'**ergastolo ostativo** è un **problema strutturale**, ed è **necessaria una riforma**.

La Corte Costituzionale nel 2019:

- Ha permesso l'estensione dei **permessi-premio** e della **liberazione condizionale** anche all'ergastolo ostativo, anche in caso di mancata collaborazione.
- Il requisito è la dimostrazione che non ci siano collegamenti attuali, né il pericolo del ripristino di questi collegamenti.
- "Punire" la mancata collaborazione non è costituzionalmente ammissibile.

Il **carattere fisso** dell'ergastolo:

- Secondo la dottrina, è incompatibile con il principio di uguaglianza, colpevolezza e rieducazione.
- Secondo la Corte Costituzionale, le pene fisse sono ammissibili solo se la singola pena è ragionevolmente proporzionata rispetto ai fatti tipici previsti.

### Pene detentive: reclusione ed arresto (708)

#### Rilevanza della distinzione (708)

In teoria, reclusione ed arresto dovrebbero essere distinte fra loro.

In pratica, l'unica differenza riguarda la qualificazione del reato come delitto o come contravvenzione.

#### Limiti minimi e massimi (708)

Il codice penale prevede dei limiti minimi e massimi:

- Per l'arresto, da 5 giorni a 3 anni.
- Per la reclusione, da 15 giorni a 24 anni.

I limiti:

- Non vincolano il legislatore, che può prevedere limiti diversi. Ad es., nella legislazione di emergenza, sono previsti casi di reclusione superiore a 24 anni.
- Vincolano il giudice:
  - Nel caso delle **comminatorie indeterminate di pena**, quando una disposizione non specifica il minimo o massimo edittale.
  - Nella **determinazione della pena**, come limiti assolutamente invalicabili.

Nei **casi previsti dalla legge**, è possibile **aumentare i limiti**:

- Per la reclusione, fino a 30 anni (circostanze e/o concorso di reati).
- Per l'arresto, fino a 5 anni (circostanze) o 6 anni (concorso di reati).

#### Sovraffollamento carcerario (710)

Nel 2009 e 2013, la CEDU ha condannato l'Italia per due volte, per la violazione dell'art. 3 CEDU (pene inumane o degradanti), dovuto al sovraffollamento carcerario.

Una serie di riforme ha cercato di ridurre gli ingressi e aumentare le uscite:

- La **custodia cautelare in carcere** viene riformata, per accentuarne il carattere di extrema ratio.
- Le **misure alternative alla detenzione** sono state aumentate.
- Nella disciplina degli stupefacenti:
  - La lieve entità diventa una figura autonoma di reato, e non una circostanza, così che non possa soccombere nel bilanciamento.
  - La Corte Cost. (sent. n. 32/2014) ripristina la distinzione fra droghe pesanti e leggere, e la conseguente differenza di trattamento sanzionatorio.

Inoltre, è stata adottata:

- Una procedura di **reclamo giurisdizionale** per la tutela dei diritti riconosciuti dalla normativa penitenziaria.
- Un **risarcimento** nella forma della **riduzione della pena detentiva**, o pagamento di denaro, per chi ha subito un pregiudizio.

Nel 2020, il decreto "cura-Italia":

- Ha aggiunto una nuova forma di detenzione domiciliare.
- Ha ampliato le licenze-premio per i condannati in semilibertà.

#### Detenzione amministrativa degli stranieri irregolari (713)

La **detenzione amministrativa**:

- **Sostanzialmente**, è affine alla **detenzione in carcere**.
- **Formalmente**, **non prevede** i **principi e garanzie** propri del diritto penale.

I **centri di permanenza per i rimpatri**:

- Sono destinati ad ospitare gli stranieri che hanno ricevuto un provvedimento amministrativo di espulsione.
- Il trattenimento può durare al massimo 30 giorni (prorogabili fino a 180), e deve essere **convalidato** dal giudice di pace.

I **punti di crisi**:

- Sono destinati alle prime attività di assistenza per i migranti.
- Il trattenimento non è soggetto ad un controllo giurisdizionale.

La **Corte EDU** ha ritenuto che i "**punti di crisi**" fossero sostanzialmente dei **luoghi di detenzione**, ed ha condannato l'Italia per violazione dell'art. 5 CEDU.

## 4 -- Pene limitative della libertà personale (715)

Nel 2000 il legislatore ha conferito la competenza per una serie di reati al giudice di pace, con l'obiettivo di ridurre il carico sulla autorità giudiziaria ordinaria, e di ridurre l'applicazione delle pene detentive per reati frequenti ma di minore gravità.

La **sospensione condizionale della pena** **non è applicabile** alle pene irrogate dal giudice di pace, perché non sono gravemente desocializzanti.

La **permanenza domiciliare**:

- Si esegue nel sabato e domenica, o su domanda del condannato continuativamente.
- Ha una durata compresa fra 6 e 45 giorni.
- Può aggiungersi il divieto di accedere a specifici luoghi.

Il **lavoro di pubblica utilità**:

- È applicabile solo su richiesta, ed il giudice deve valutare se l'imputato la eseguirà.
- Il giudice ha ampia discrezionalità nel decidere le modalità esecutive della sanzione.

In caso di **violazione delle prescrizioni**, si configura una nuova specie di reato (cfr. 725).

Nella prassi, la permanenza domiciliare ed il lavoro di pubblica utilità hanno un'applicazione ridottissima.

## 5 -- Pene pecuniarie (718)

### Multa ed ammenda (718)

#### Introduzione (718)

La **multa** e l'**ammenda** sono i due tipi di **sanzione pecuniaria penale**, e sono distinti dalla sanzione pecuniaria (amministrativa).

Nel sistema italiano:

- Il numero di condanne a pena detentiva hanno sempre prevalso sulla pena pecuniaria.
- A causa degli interventi di **depenalizzazione**, lo spazio applicativo si è ridotto a favore della sanzione pecuniaria amministrativa.
- La pena pecuniaria è scarsamente effettiva (solo l'1% è pagato senza esecuzione forzata, e nei casi di esecuzione solo il 3% è pagato in pieno).

#### Funzione rieducativa (719)

La pena pecuniaria serve a **rieducare** il condannato mediante una funzione di **intimidazione e ammonimento**, ed è possibile aumentarla fino al **triplo** se il **massimo** previsto dalla legge sarebbe **inefficace**.

#### Limiti minimi e massimi (719)

L'**ammenda** è prevista per le **contravvenzioni**, e va da 20 a 10'000 euro. La **multa** è prevista per i **delitti**, e varia da 50 a 50'000 euro.

I limiti vincolano il giudice in maniera inderogabile, salve le deroghe espressamente previste dalla legge:

- Il concorso di più aggravanti (art. 66 no. 3 cp.) e di più reati (art. 78 co. 1 cp.).
- Le condizioni economiche del reo (art. 133-bis co. 2 cp.).

Il legislatore non è vincolato dai limiti, e spesso ne introduce di molto maggiori.

L'art. 24 co. 2 cp.:

- Nel caso di delitti **motivati** dal lucro, se la legge stabilisce **solo la pena detentiva**, il giudice può applicare una **multa** da 50 a 25'000 euro.
- Per "lucro" si intende solo il vantaggio patrimoniale, da non confondere con il profitto, che include anche vantaggi non patrimoniali.
- Se il lucro è già **elemento del reato**, o l'**unico scopo possibile** del reato, **non è applicabile**.
- La disposizione è scarsamente utilizzata nella prassi.

#### Pagamento in rate (721)

Il pagamento della **multa ed ammenda** può avvenire in **rate mensili**.

Il frazionamento può essere utilizzato:

- Se è impossibile o eccessivamente gravoso pagare la somma tutta insieme.
- Per i disoccupati, non abbienti, o abbienti che non hanno sufficiente liquidità.

Il giudice deve valutare sia le **condizioni economiche** del condannato, sia la **pena inflitta**.

Le rate possono variare in numero da 3 a 30, e ogni rata deve essere di almeno 15 euro.

È sempre possibile estinguere la pena con un unico pagamento.

#### Pene pecuniarie fisse e proporzionali (722)

Le pene pecuniarie **fisse** sono indicate dalla legge in una misura unica.

Le pene pecuniarie **proporzionali**:

- Sono **proprie** se:
  - L'**unità-base** è fornita dalla **fattispecie concreta**.
  - La **legge** prevede solo un **fattore** con cui moltiplicare l'unità-base per ottenere la pena finale.
  - Ad es., il quintuplo del valore della merce venduta al nemico in tempo di guerra (art. 250 cp).
- Sono **improprie** se:
  - L'**unità-base** è fornita dalla **legge**.
  - La **fattispecie concreta** determina il **fattore** con cui moltiplicare l'unità base.
  - Ad es., 5'000 euro per ogni lavoratore straniero privo di permesso di soggiorno che è stato impiegato (art. 22 co. 12 T.u. immigrazione).

### Conversione delle pene pecuniarie (723)

L'**insolvibilità del condannato** è l'**incapacità permanente** di adempiere, mentre l'insolvenza è l'incapacità temporanea, che giustifica la rateizzazione.

Nel codice del 1930, il **condannato insolvibile** doveva **scontare la pena privativa della libertà**.

Dal 1981, le pene in cui può essere convertita la pena pecuniaria sono:

- La **libertà controllata**, che viene equiparata a 250 euro/giorno di detenzione, a seguito di un intervento della Corte Costituzionale.
- Il **lavoro sostitutivo**, che originariamente valeva il doppio della libertà controllata, ma attualmente equivale solo a 25 euro/giorno.

La conversione è sottoposta a dei **limiti di durata**:

- La libertà controllata non può eccedere 18 mesi per le multe, e 9 mesi per l'ammenda.
- Il lavoro sostitutivo non può eccedere 60 giorni in ogni caso.

Il **provvedimento di conversione** è adottato dal **magistrato di sorveglianza**.

In caso di **violazione delle prescrizioni** inerenti alla libertà controllata o lavoro sostitutivo, la **parte restante** si converte in **pena detentiva**.

#### Libertà controllata e lavoro sostitutivo (725)

Per la **libertà controllata** cfr. 730.

Il **lavoro sostitutivo**:

- È un'attività non retribuita, a carattere solidaristico.
- Di regola è eseguita per un giorno nella settimana, per limitare gli effetti desocializzanti.
- Deve essere **richiesta dal condannato**, ma il giudice può disattendere la richiesta.

#### Reati di competenza del giudice di pace (725)

La **conversione** per i **reati di competenza del giudice di pace** è oggetto di una disciplina speciale.

La conversione è disposta dallo stesso giudice di pace, e si prevede anche la permanenza domiciliare.

#### Conclusione (726)

La conversione per insolvibilità trova applicazioni solo sporadiche, e di regola multa ed ammenda non vengono né eseguite né convertite.

Spesso, l'autorità giudiziaria competente per la conversione è notificata solo quando la pena pecuniaria si è già prescritta.

La complessità del meccanismo di conversione impedisce di rendere la pena pecuniaria un alternativa valida alla pena detentiva.

### Ragguaglio tra pene pecuniarie e detentive (727)

L'art. 135 cp. prevede che per **qualsiasi effetto giuridico**, un giorno di pena detentiva equivale a 250 euro.

Originariamente, serviva a disciplinare la trasformazione della pena pecuniaria **in pena detentiva**.

Attualmente, serve a regolare:

- La conversione della pena detentiva **in pecuniaria** (cfr. 731).
- La sospensione condizionale della pena e la non menzione della condanna: si usa il ragguaglio per valutare l'applicabilità degli istituti.
- La successione di leggi penali: se la nuova legge sanziona il reato solo con una pena pecuniaria, il giudice deve convertire la pena.
- La determinazione della **pena accessoria temporanea** la cui durata non è espressamente determinata dalla legge, se è applicata solo una pena pecuniaria.
- Il concorso formale di reati ed il reato continuato: la conversione serve a verificare il rispetto dei limiti previsti dalla legge in caso di pene eterogenee.

## 6 -- Pene sostitutive delle pene detentive (728)

### Lotta alla pena detentiva breve (728)

Le pene detentive brevi hanno effetti criminogeni, perché rompono i rapporti con la società, e favoriscono il contatto con professionisti del crimine.

Per evitare gli effetti della pena breve, sono state sviluppate varie soluzioni:

- Sospendere l'esecuzione della pena inflitta, senza sottoporre il condannato ad obblighi, divieti o controlli.
- Sospendere l'esecuzione della pena con forme più o meno intense di controllo della libertà.
- Sostituire l'esecuzione della pena con una pena pecuniaria.

### Pene sostitutive (729)

#### Elenco delle pene sostitutive (729)

Le pene sostitutive delle pene detentive sono introdotte nel 1981. Sono:

- La **multa** e l'**ammenda**, per pene detentive fino a 6 mesi.
- La **libertà controllata**, per pene detentive fino a 1 anno.
- La **semidetenzione**, per pene detentive fino a 2 anni.

I limiti sono aumentati nel caso di concorso di reati.

#### Semidetenzione e libertà controllata (730)

La **semidentenzione** comporta:

- L'obbligo di trascorrere almeno dieci ore al giorno in un istituto penitenziario.
- Alcune componenti accessorie (la sospensione della patente, il ritiro del passaporto, ecc...)

La **libertà controllata** comporta:

- Il divieto di allontanarsi dal comune di residenza.
- L'obbligo di presentarsi almeno una volta al giorno presso l'ufficio locale di pubblica sicurezza.

Le due misure sono **afflittive**, ma **meno desocializzanti** della detenzione.

Sono considerate **equivalenti alla pena detentiva**, ai fini di ogni effetto giuridico. Un giorno di reclusione o arresto equivale a:

- **Un giorno** di **semidetenzione**.
- **Due giorni** di **libertà controllata**.

#### Multa e ammenda (731)

La pena detentiva può essere sostituita con la multa (se delitto) o ammenda (se contravvenzione).

Il giudice deve stabilire la somma giornaliera, fra 250 e 2'500 euro, a seconda della condizione economica del condannato, e moltiplicarla per il numero di giorni.

Il limite minimo di 250 euro è **irragionevolmente gravoso**.

#### Ulteriori pene sostitutive (732)

Sono presenti nella **legislazione speciale**. Ad es., la circolazione stradale, gli stupefacenti, l'immigrazione.

Il **lavoro di pubblica utilità** può essere applicato:

- In caso di guida in stato di ebrezza, o sotto l'azione di sostanze stupefacenti, se non si verifica un incidente stradale, se il condannato non si oppone.
- Nei casi di reati di droga di lieve entità, per il tossicodipendente, fino ad un massimo di 4 anni.

L'**espulsione dello straniero** può sostituire:

- La pena detentiva fino a 2 anni.
- La pena pecuniaria per i reati di ingresso e soggiorno illegale, o inosservanza dell'ordine di allontanamento.

### Procedimento per l'applicazione delle pene sostitutive (733)

Le pene sostitutive sono inflitte nella **sentenza di condanna** o nella **sentenza di patteggiamento**.

Possono essere disposte d'ufficio, o su richiesta dell'imputato.

Il giudice deve **scegliere discrezionalmente**:

- **Se** applicare la pena sostitutiva, facendo riferimento alle finalità di **intimidazione e non desocializzazione** e l'art. 133 cp.
- **Quale** pena sostitutiva applicare al caso concreto (pecuniaria, libertà controllata, semidetenzione).

Nella scelta, il giudice:

- **Non** può perseguire obiettivi di **prevenzione generale**.
- Se le prescrizioni della pena sostitutiva **saranno effettivamente adempiute**.
- Deve **motivare adeguatamente** la pena scelta.

#### Revoca (735)

La **revoca** della libertà controllata e semidetenzione porta alla conversione della parte residua nell'originaria pena detentiva sostituita.

Viene disposta se vengono **violate le prescrizioni** previste, o se sopraggiunge una **nuova condanna a pena detentiva** per un altro reato.

#### Conversione per insolvibilità (735)

La **pena pecuniaria** si converte in **libertà controllata** o **lavoro sostitutivo** (cfr. 723).

#### Prassi (735)

La libertà controllata e la semidetenzione trovano un'applicazione molto scarsa ed in continua riduzione, perché l'ambito di applicazione tende a coincidere con la sospensione condizionale della pena (cfr. 807).

Il lavoro di pubblica utilità è largamente utilizzato per i reati di guida in stato di ebrezza e di guida sotto l'effetto di stupefacenti.

## 7 -- Pene accessorie (736)

### Nozione e funzioni (736)

Le **pene accessorie** sono caratterizzate dal fatto che possono solo essere **aggiunte ad una pena principale**.

L'art. 19 cp. prevede un elenco non tassativo delle pene accessorie.

Possono avere **funzione**:

- **Interdittiva**:
  - Sono la maggioranza, e hanno funzione di prevenzione **speciale e generale**.
  - Servono ad evitare che il soggetto si trovi in situazioni criminogene.
- **Stigmatizzanti**:
  - Sono la minoranza, e hanno funzione di pena infamante.
  - Sono un residuo della concezione pre-illuministica del diritto penale, e sono in conflitto con la funzione rieducativa della pena.

### Modalità di applicazione (737)

Le pene accessorie si applicano a seguito di:

- Una **sentenza di condanna**.
- Una **sentenza di patteggiamento** che prevede:
  - Una pena detentiva è **superiore a 2 anni**.
  - Una pena detentiva **anche inferiore a 2 anni**, per i reati di **corruzione** e **alcuni delitti contro la PA**.

Alcune pene accessorie presentano **margini di discrezionalità** riguardo:

- La **loro stessa applicazione**.
- La **durata** della pena accessoria.
- Le **modalità esecutive** della pena accessoria.

La **Corte Costituzionale**:

- Ha dichiarato le pene accessorie che comportavano la **decadenza automatica** dalla **responsabilità genitoriale illegittime**.
- Ha **criticato** in generale i **caratteri di automatismo** delle **pene accessorie**.

Il **giudice dell'esecuzione**:

- Può applicare le pene accessorie che sono integralmente predeterminate dalla legge.
- Può correggere l'applicazione contra legem della pena accessoria da parte del giudice di cognizione.

In caso di **sospensione condizionale della pena**:

- Di regola, si sospende anche la pena accessoria.
- Per la corruzione e alcuni delitti contro la PA, la sospensione non si estende (art. 166 co. 1 cp.).

Nella **versione originaria** del codice penale, era possibile **applicare le pene accessorie anche prima della pena principale**. Questa possibilità è stata **abrogata nel 1988**, ed il codice di procedura penale prevede una serie di misure cautelari personali a contenuto interdittivo.

### Durata ed esecuzione (739)

#### Durata (739)

Le pene accessorie possono essere **temporanee** o **perpetue**.

Le **pene accessorie perpetue** si pongono in contrasto con il principio di rieducazione del condannato, ma possono estinguersi per effetto della riabilitazione (cfr. 816)

Le **pene accessorie temporanee**:

- Se la durata **non è indicata**, **coincide** con la **durata della pena principale**.
- Se la durata è in **misura fissa**:
  - Si applica in quella misura.
  - Tuttavia, la Corte Costituzionale ha dichiarato la pena accessoria fissa di 10 anni conseguente alla bancarotta fraudolenta cone irragionevole, perché non proporzionata a tutti i possibili casi concreti. La formulazione attuale prevede la dizione "fino a".
- Se la durata prevede un **minimo e massimo**:
  - Non si applica il principio di equivalenza.
  - La durata è determinata in concreto, usando i parametri dell'art. 133 cp.

#### Esecuzione (741)

In generale, la pena accessoria si sconta dopo l'esecuzione della pena detentiva, e solo in alcuni casi sono scontate insieme.

La pena accessoria può essere **sospesa** se viene concesso l'**affidamento in prova al servizio sociale**.

### Inosservanza (742)

L'**inosservanza delle pene accessorie** è un'**autonoma figura di reato**, punita con la reclusione da 2 a 6 mesi.

### Pene accessorie e delitto tentato (742)

Secondo la Cassazione, le pene accessorie possono essere applicate anche in seguito ad una **condanna per delitto tentato**.

Il ragionamento si fonda sul fatto che:

- Il delitto tentato non è un reato autonomo, ma una forma di manifestazione specifica del delitto generale, e pertanto si deve applicare lo stesso trattamento.
- Il legislatore ha previsto ipotesi in cui la pena accessoria è applicabile anche al delitto tentato.

### Singole pene accessorie (art. 19 cp.) (743)

**Interdizione dai pubblici uffici**:

- Priva il condannato del diritto di elettorato attivo, passivo e ogni altro diritto politico.
- Degli uffici ricoperti, e della qualità di pubblico ufficiale o impiegato di pubblica sicurezza.
- È temporanea se la condanna non è inferiore a 3 anni, o il delitto è realizzato con l'abuso di poteri, e ha una durata pari a 5 anni.
- È **perpetua**:
  - Se la condanna non è inferiore a 5 anni, ed è seguita dalla dichiarazione di abitualità o professionalità.
  - Per la **corruzione e altri delitti**, a meno che la condanna sia inferiore a 2 anni, o ricorra l'attenuante della particolare tenuità del fatto o collaborazione.

**Interdizione da una professione o arte**:

- Priva il condannato dalla capacità di esercitare una professione, arte, industria, commercio o mestiere per cui è richiesto uno **speciale permesso**.
- È prevista per determinate norme incriminatrici, e per i **delitti** commessi con l'abuso dei poteri o violazione dei doveri inerenti all'esercizio di una professione, arte, ecc...
- La durata è compresa fra 1 mese e 5 anni.

**Sospensione dall'esercizio di una professione o arte**:

- A differenza dell'interdizione, non comporta la decadenza dal titolo.
- Consegue alle **contravvenzioni** compiute con abuso dei poteri o violazione dei doveri.

**Interdizione legale**:

- **Priva** il condannato della **capacità di agire**, **limitatamente** ai **diritti patrimoniali**.
- Consegue di diritto all'ergastolo o alla reclusione per delitto non colposo superiore a 5 anni.
- È **scontata contemporaneamente** alla pena principale, ed ha durata pari alla pena principale.

**Interdizione temporanea dagli uffici direttivi delle persone giuridiche ed imprese**:

- Priva il condannato della possibilità di esercitare uffici direttivi o di rappresentanza delle persone giuridiche e delle imprese.
- Il presupposto per l'applicazione è la condanna alla reclusione non inferiore a 6 mesi, per **delitti** (anche colposi) commessi con abuso dei poteri o violazione dei doveri d'ufficio.
- La durata si determina con il principio di equivalenza.

**Sospensione dall'esercizio degli uffici direttivi delle persone giuridiche e imprese**:

- Priva temporaneamente il condannato all'esercizio delle **funzioni**, che sono **riprese automaticamente** una volta terminata la pena.
- Consegue all'arresto per **contravvenzioni** commesse con abuso dei poteri o violazione dei doveri inerenti all'ufficio.
- La durata è compresa fra 15 giorni e 2 anni.

**Incapacità di contrattare con la PA**:

- La PA va intesa in senso ampio, ed include gli enti pubblici economici e le aziende controllate da enti pubblici, ed i contratti sia di diritto privato che pubblico.
- Non include i contratti per **ottenere la prestazione** di un **pubblico servizio**.
- Il reato-presupposto è uno dei delitti contro la PA.
- L'incapacità è temporanea se la reclusione è inferiore a 2 anni, e dura da 15 giorni a 2 anni.
- L'incapacità è perpetua se la reclusione è superiore a 2 anni.

**Estinzione del rapporto di lavoro o di impiego**:

- Produce la cessazione del rapporto nei confronti del dipendente di amministrazioni o enti pubblici, o società a prevalente partecipazione pubblica.
- Presuppone la condanna alla reclusione non inferiore a 2 anni per alcuni reati.

**Decadenza e sospensione della responsabilità genitoriale**:

- La **decadenza** porta alla **perdita definitiva dei diritti** che il genitore ha in via personale e patrimoniale verso i figli ed i loro beni, la **sospensione** è una perdita **solo temporanea**.
- La **decadenza**:
  - È dovuta all'**ergastolo**, ed alcuni **delitti specificamente individuati**.
  - La Corte Costituzionale ha negato che nel caso di alterazione o soppressione di stato, debba seguire automaticamente la decadenza.
- La sospensione deriva:
  - Dalla reclusione per delitto superiore a 5 anni, e si esegue contemporaneamente alla detenzione.
  - La commissione di un reato con abuso della responsabilità dei genitori, ed ha una durata doppia rispetto alla detenzione.

**Pubblicazione della sentenza di condanna**:

- Può essere eseguita sul sito internet del Ministero della Giustizia.
- In caso di ergastolo, è pubblicata nell'albo del comune di residenza, in cui è stato commesso il delitto, e nel comune in cui è stata pronunciata.
- In alcuni casi, si può eseguire sulla stampa periodica.
- È effettuata per l'ergastolo, ed alcuni tipi di reato.

## 8 -- Effetti penali della condanna (747)

Gli effetti penali della condanna sono ulteriori conseguenze sanzionatorie che si ricollegano alla pronuncia di una sentenza di condanna.

Le pene accessorie sono uno fra i vari tipi di effetti penali della condanna. Tutti gli effetti penali si applicano in automatico.

È importante distinguere fra effetti penali della condanna e pene accessorie.

### Distinzione (748)

Gli **effetti penali** della condanna:

- Devono derivare da una **sentenza irrevocabile di condanna**.
- La loro **operatività** è subordinata solo alla **eventuale commissione di un nuovo reato** (cfr. le pene accessorie, che si applicano automaticamente).

### Esempi di effetti penali della condanna (748)

La **recidiva** non è in sé un effetto penale della condanna, ma produce alcuni effetti penali. Ad es.:

- La recidiva aggravata e quella reiterata precludono l'applicazione dell'amnistia e dell'indulto, impediscono la prescrizione della reclusione e multa e raddoppiano i termini per la prescrizione dell'arresto e ammenda.
- La recidiva reiterata prevede un trattamento sfavorevole per numerosi istituti, fra cui l'applicazione delle attenuanti generiche, il concorso di circostanze, il concorso formale di reati, il reato continuato...

<!-- TODOL 749--750 -->

## 9 -- Commisurazione della pena (750)

La previsione di **pene fisse** è **eccezionale**. Di norma, le **pene** sono **flessibili**:

- Di regola prevedono un **minimo e massimo**, e anche la scelta fra il **tipo di pena**.
- Il giudice può **sospendere** la pena (cfr. cap. 19), **sostituirla** (cfr. cap. 6), o prevedere che sia eseguita in un **modo particolare** (cfr. cap. 10.2).

La **commisurazione della pena** si divide in due tipi:

- La commisurazione **in senso stretto** è la determinazione della qualità e quantità di pena da applicare in concreto.
- La commisurazione **in senso lato** riguarda tutti gli ulteriori momenti di determinazione della pena.

La commisurazione in senso lato è aumentata di importanza, sia per l'introduzione di nuovi istituti, sia per l'introduzione di riti che affidano la commisurazione della pena anche a soggetti diversi dal giudice. Ad es., l'imputato ed il pubblico ministero nel patteggiamento.

### Carattere giuridicamente vincolato della discrezionalità del giudice nell'applicazione della pena (751)

La pena in concreto è determinata discrezionalmente dal giudice, ma con una serie di limiti:

- Esterni, contenuti nelle singole norme incriminatrici (quantità e qualità di pena nelle norme).
- Interni, contenuti nell'art. 133 cp., e destinati a doversi riflettere nella motivazione.

In teoria, secondo le **intenzioni del legislatore**:

- Il giudice sceglie il **tipo di pena** in base alla **gravità del reato**:
  - Sotto la soglia media, applica la pena pecuniaria.
  - Altrimenti, applica la pena detentiva.
- La **quantità di pena** è determinata partendo dal **medio edittale**.

In pratica, la **giurisprudenza**:

- Usa come punto di riferimento per la **quantità** il **minimo edittale**, perché il codice Rocco prevede pene molto elevate.
- Tradizionalmente, la Cassazione considerava la determinazione della pena insindcabile, perché espressione dell'intuizione del giudice, purché fosse logicamente e congruamente motivata.

### Motivazione sulla specie e misura della pena (752)

Secondo la Cassazione:

- Si devono **evitare formule generiche**.
- Si devono **fornire motivazioni specifiche**, facendo riferimento agli elementi determinanti nell'art. 133 cp.

**Tuttavia**, se la pena è applicata:

- In **misura vicina al minimo**, è **sufficiente** l'uso di formule generiche, o anche la **motivazione implicita**, desumibile dal complesso della sentenza.
- In misura superiore al medio edittale, l'imputato ha un **interesse** alla motivazione con più particolari.
- In **misura molto superiore**, è necessaria una **specifica e dettagliata spiegazione** del ragionamento seguito.

In caso di **comminatoria alternativa**, il giudice **non è tenuto** ad **esporre i motivi** della scelta in dettaglio.

I **diversi gradi** di obbligo di motivazione **non hanno alcun fondamento** nella **legge**.

### Criteri fattuali e finalistici di commisurazione della pena (754)

I criteri di determinazione della pena sono:

- **Fattuali**, se indicano la **quantità** della pena.
- **Finalistici**, se indicano la **finalità** della pena.

L'art. 133 cp. contiene solo criteri fattuali, divisi in gravità del reato, e capacità a delinquere del colpevole.

I criteri finalistici sono fondamentali per orientare il giudice nella determinazione della pena, e dovrebbero essere esplicitati dalla legge, invece che essere rimessi alla valutazione soggettiva e discrezionale di ogni giudice. Ad es., un furto di modesta entità, secondo la logica:

- Della retribuzione, va sanzionato con una pena ridotta.
- Della prevenzione speciale, va sanzionato con una pena maggiore, per scoraggiare il soggetto dal compiere altri reati.

### Criteri fattuali: gravità del reato (754)

Il giudice deve considerare la gravità del reato sulla base di vari criteri.

Il primo è la **modalità dell'azione**:

- All'interno delle possibili condotte riconducibli alla norma incriminatrice, deve valutare quanto sia pericolosa o riprovevole.
- Nel reato permanente, rileva la durata della condotta tipica.

La **gravità del danno o pericolo cagionato alla persona offesa**:

- Si deve valutare la gravità dell'**offesa al bene protetto** dalla **norma penale**.
- Non rileva l'entità del danno nel senso civilistico (persona "danneggiata" dal reato).

L'**intensità del dolo**:

- Il **grado del dolo**, tra dolo diretto, certo ed eventuale.
- La **durata della deliberazione**, più è lunga e più è grave.
- Il grado di **consapevolezza dell'antisocialità** del fatto.

Il **grado della colpa**:

- Si deve valutare la **divergenza** fra la diligenza obiettivamente doverosa, e quella dimostrata in concreto.
- Si deve valutare l'eventuale **concorso di colpa** della **vittima**.

### Criteri fattuali: capacità di delinquere (756)

La **capacità a delinquere** può essere interpretata in due modi:

- Con riferimento al fatto commesso, inteso come attitudine del soggetto al fatto commesso.
- Con **riferimento al futuro**, inteso come capacità del soggetto di **commettere nuovi crimini**, che è l'**interpretazione secondo Costituzione**.

Il giudice deve valutare:

- I **motivi a delinquere**, nei profili della loro intensità, idoneità a permanere nel tempo, e valore etico-sociale.
- Il **carattere del reo**, inteso come la "propensione innata" del soggetto a commettere reati. Ad es., la capacità di autocontrollo, la stabilità emotiva, il senso della realtà...
- Le **condizioni di vita** individuale, familiare e sociale del reo.
- La condotta:
  - **Antecedente** al reato: la **vita antecedente** ed i **precedenti sia penali**, che possono essere valutati anche a seguito della riabilitazione, **sia giudiziari**.
  - **Susseguente** al reato: tra cui il **comportamento processuale** dell'imputato, che deve essere **bilanciato** con l'esercizio del **diritto di difendersi**.
  - **Contemporeanea** al reato: qualsiasi comportamento **diverso dalla condotta tipica**, compiuto nel **periodo consumativo** del reato.

### Criteri finalistici: funzione della pena (756)

La concezione polifunzionale della pena prevede che assolva ad una serie di funzioni:

- Retribuzione.
- Prevenzione speciale.
- Prevenzione generale, in via eventuale.

La Costituzione impone alcuni criteri finalistici:

- La **rieducazione** come fine della pena.
- La **proporzione** fra pena e **fatto concreto**.
- Il **rispetto della dignità della persona**.
- Il **divieto di responsabilità per fatto altrui**.

Data l'importanza della rieducazione, il giudice deve valutare la capacità di delinquere con riferimento al futuro, per evitare di **desocializzare inutilmente** il reo, mentre si esegue la finalità di **intimidazione-ammonimento**.

Secondo l'interpretazione conforme a Costituzione:

- La **gravità del reato** è fondata in primo luogo sulla **colpevolezza**, per il **principio di colpevolezza** (le altre sono la modalità dell'azione e la gravità del danno).
- La **capacità a delinquere** può **solo diminuire**, e **non aumentare**, la pena, perché per la **prevenzione speciale** una pena superiore al grado della colpevolezza sarebbe desocializzante e non rieducativa.

#### Prevenzione generale (760)

La Corte di Cassazione ha un atteggiamento ambivalente verso il ruolo della **prevenzione generale** come criterio finalistico:

- In alcuni casi ha permesso l'applicazione di pene più gravi, facendo riferimento all'allarme sociale che il comportamento generava.
- In altri casi nega l'uso della prevenzione generale, perché non riconducibile alla lettera dell'art. 133 cp.

Secondo l'interpretazione conforme a Costituzione:

- Il giudice deve rispettare la dignità della persona, ed il divieto della responsabilità penale per fatto altrui.
- Pertanto, non può inasprire la pena per finalità politico-criminali, o per punire fatti compiuti da terzi.
- Inoltre, non esiste una correlazione negativa fra livelli sanzionatori e tassi di criminalità.

### Commisurazione delle pene pecuniarie (761)

#### Modello della somma complessiva (761)

La disciplina degli art. 132 e 133 si applica anche alle pene pecuniarie, che però prevedono anche l'applicazione dell'art. 133-bis, che prende in cosiderazione le **condizioni economiche del reo**.

In alcuni ordinamenti, si prevede il sistema dei **tassi giornalieri**:

- Il numero dei tassi è determinato in base ai criteri ordinari.
- L'ammontare dei tassi è determinato in base alle condizioni economiche del soggetto.

L'**art. 133-bis** usa il modello della **somma complessiva**, per cui le **condizioni economiche** sono considerate contemporaneamente, insieme agli altri criteri fattuali di commisurazione.

L'art. 133-bis è **applicato** solo in **ipotesi marginali**.

#### Definizione delle condizioni economiche (763)

**Non fornisce una definizione** delle "condizioni economiche", che includono:

- Il reddito del soggetto al tempo della condanna.
- Il patrimonio del soggetto.
- Le obbligazioni pecuniarie (che incidono in negativo), tr cui gli obblighi derivanti da reato (risarcimento), gli obblighi di alimenti verso i familiari, i debiti di imposta, i debiti per esigenze essenziali...

#### Accertamento delle condizioni economiche (763)

Il legislatore italiano non dà indicazioni su come accertare le condizioni economiche.

Nei paesi stranieri:

- L'imputato è tenuto a compilare un questionario, sotto la sua responsabilità, durante gli atti preliminari.
- Le dichiarazioni rese sono integrate durante il dibattimento.
- È possibile procedere ad indagini d'ufficio in caso di dubbi sulla veridicità.

In caso di controlli:

- I redditi di lavoratori dipendenti e redditi fissi possono essere controllati d'ufficio.
- I redditi degli altri lavoratori vanno stimati.
- L'imputato ha sempre l'onere di provare l'esistenza di obbligazioni pecuniarie che diminuiscono la sua condizione economica.

#### Aumento del massimo e diminuzione del minimo (764)

Il giudice può:

- Aumentare fino al triplo del massimo la pena, se sarebbe inefficace (comporti un sacrificio insufficiente).
- Diminuire fino alla terza parte del minimo la pena, se sarebbe eccessivamente gravosa (impossibile o estremamente difficile da pagare).

Il giudice può **tenere in considerazione** le condizioni economiche del soggetto **una sola volta**, solo ai fini dell'aumento e diminuzione, e non anche ai fini della determinazione della pena base.

L'onere della prova:

- Della gravosità eccessiva spetta all'imputato.
- Della inefficacia spetta all'accusa.

La natura dell'aumento o diminuzione:

- Secondo la dottrina, non è una circostanza in senso tecnico, ma una modalità di adeguamento della pena.
- Secondo la giurisprudenza, è possibile considerarle circostanze, ma la questione del bilanciamento non è risolta.

### Commisurazione della pena nei procedimenti speciali (766)

#### Introduzione (766)

Il codice di procedura penale prevede il dibattimento, ma anche una serie di diritti alternativi che sostituiscono il dibattimento, che è troppo complesso per essere utilizzato su larga scala.

#### Patteggiamento (766)

L'**applicazione della pena su richiesta delle parti** è applicabile:

- Ai reati puniti con la sola pena pecuniaria, per qualsiasi ammontare.
- Ai reati puniti con la pena detentiva:
  - Fino a 5 anni, per il patteggiamento allargato.
  - Fino a 2 anni, per il pateggiamento ordinario.

Ai fini dell'applicabilità, si considera la pena al netto di:

- Gli aumenti e diminuzioni dovuti alle circostanze aggravanti o attenuanti.
- Una diminuzione **fino ad un terzo**, dovuta alla scelta del rito.

Pertanto, il patteggiamento è applicabile anche a forme di criminalità gravi.

Il **ruolo del giudice** è:

- Di valutare se è necessario pronunciare una sentenza di proscioglimento.
- Di valutare la correttezza:
  - Della qualificazione giuridica del fatto.
  - Dell'applicazione delle circostanze.
  - Della loro comparazione.
  - Della possibilità di applicare la sospensione condizionale della pena nel caso concreto.

Pertanto, il giudice conserva la possibilità di **commisurare la pena in senso lato**. Se ritiene che la pena **non è stata calcolata** correttamente nei **criteri fattuali**, o **non risponde** alle finalità indicate nei **criteri finalistici**, deve **rigettare la richiesta**.

#### Funzione della riduzione di pena (768)

La riduzione di pena **fino ad un terzo** è vista come il corrispettivo di un rito più rapido e meno garantito.

Tuttavia, non risponde:

- Ad esigenze di carattere special-preventivo, perché la scelta del rito è dovuta ad un calcolo di opportunità, e non indica necessariamente una prognosi positiva sul futuro comportamento del soggetto.
- Ad esigenze di prevenzione generale, perché dà l'impressione che la pena possa essere ridotta a seconda della scelta del rito.

#### Giudizio abbreviato (768)

Anche il giudizio abbreviato prevede la riduzione di un terzo per i delitti e della metà per le contravvenzioni.

La riduzione è obbligatoria e fissa per il giudice.

#### Procedimento per decreto (769)

È riservato ai reati punibili in concreto con pena pecuniaria, anche se inflitta in sostituzione della detentiva.

Il PM può richiedere la riduzione della pena fino alla metà del minimo edittale:

- Il giudice può accogliere la richiesta, o rigettarla, ma non può modificarla.
- Se l'imputato rifiuta la riduzione e richiede il dibattimento, il giudice potrà applicare una pena diversa e più grave.

Anche questa disciplina è ispirata ad una logica di mera economia processuale.

## 10 -- Ordinamento penitenziario ed esecuzione delle pene detentive (769)

### Evoluzione della normativa penitenziaria (ibid.)

La legge sull'ordinamento penitenziario del 1975 dà vita ad un sistema penitenziario in linea con il requisito costituzionale della finalità rieducativa della pena.

La legge del 1975:

- Limita l'azione deumanizzante del carcere. Ad es., fornire abiti propri ai convenuti, igiene personale, riservatezza.
- Permette l'apertura del carcere verso l'esterno. Ad es., colloqui telefonici, accesso ai mezzi di informazione.
- Prevede un trattamento positivo del condannato, e cerca di eliminare gli ostacoli alla partecipazione sociale, ma in maniera non coattiva.
- Introduce l'affidamento in prova e la semilibertà.

La legge n. 663/1986 (legge Gozzini):

- Introduce la detenzione domiciliare.
- Amplia l'ambito applicativo dell'affidamento in prova e della semilibertà.
- Introduce i permessi-premio.

La legge n. 165/1998 (legge Simeone):

- Riforma la disciplina delle misure alternative alla detenzione.
- Introduce la sospensione dell'esecuzione delle pene detentive, per cui il condannato ad una pena inferiore a 4 anni ha un periodo di 30 giorni per richiedere l'ammissione ad una misura alternativa.

La legge n. 251/2005 (legge Cirielli):

- Restringe l'accesso agli istituti di favore per il recidivo.
- Introduce una nuova ipotesi di detenzione domiciliare.

Complessivamente:

- Le riforme hanno progressivamente **ampliato** l'ambito applicativo delle **misure alternative** fino ad **includere** anche **reati medio-gravi**.
- La pena detentiva si è avvicinata sempre di più al modello previsto nella Costituzione.
- La Corte EDU ha ripetutamente condannato l'Italia per le condizioni degradanti nelle carceri.

I decreti legislativi che attuano la Legge Orlando:

- Introducono alcune riforme che irguardano la rieducazione ed umanità della pena.
- La componente più significativa è l'esecuzione della pena verso i minorenni, dove le misure non detentive tendono a prevalere su quelle detentive.

### Misure alternative alla detenzione (773)

#### Strumenti alternativi alla pena breve (ibid.)

Le misure alternative alla detenzione servono ad evitare gli effetti dannosi delle pene detentive brevi.

Le **pene sostitutive** della detenzione breve sono pronunciate dal **giudice di cognizione**.

Le **misure alternative** alla detenzione breve:

- Sono disposte dal **tribunale di sorveglianza**, dopo che la sentenza di condanna passa in giudicato.
- Possono **evitare** l'**ingresso** nel carcere, o **anticipare** l'**uscita** se disposte dopo l'inizio dell'esecuzione.

La loro **natura giuridica**:

- Tradizionalmente, secondo la Cassazione, **non erano** considerate **tipi autonomi di pena**, ma **modalità alternative** di scontare la **pena detentiva** fuori dal carcere.
- Attualmente, secondo la Corte Costituzionale, **sono pene alternative alla detenzione**, caratterizzate dalla **funzione rieducativa**, e la loro natura di pena sostanziale implica che non sono soggette al principio del tempus regit actum.

Sono previste delle **restrizioni all'accesso** per i **recidivi reiterati**, e per gli autori di **reati particolarmente gravi**.

Per gli stranieri privi di permesso di soggiorno, è possibile applicare l'espulsione come misura alternativa (cfr. 6.2.4 per l'espulsione come pena sostitutiva).

#### Affidamento in prova al servizio sociale (774)

Il condannato viene sottoposto ad un periodo in prova di durata uguale alla pena detentiva da scontare.

Il servizio sociale ha funzioni di controllo ed aiuto nei confronti del condannato. Se la prova ha esito positivo, si estingue la pena, e viene meno ogni effetto penale della condanna, escluse le pene accessorie perpetue.

Il tribunale di sorveglianza può imporre qualsiasi prescrizione utile all'impedimento di altri reati, ed ad assistere la vittima e gli obblighi familiari.

È applicabile quando la pena da espiare in concreto è non superiore a:

- 3 anni.
- 4 anni, se il condannato si è comportato in maniera meritevole per l'applicazione della misura.

Non è più necessario un periodo in carcere per l'osservazione della personalità, tranne che per gli autori di delitti sessuali, e di deformazione con lesioni permanenti al viso, di 1 anno.

Il tribunale di sorveglianza ha ampia discrezionalità nel:

- **Concedere** l'affidamento in prova, ma deve essere ispirato al criterio di **prevenzione speciale**.
- **Revocare** l'affidamento in prova, quando il comportamento del condannato è **incompatibile con la prosecuzione** della prova.

L'affidamento in prova è la misura alternativa alla detenzione più largamente applicata, ed è in constante crescita.

Per i soggetti affetti da AIDS, o per i tossicodipendenti e alcooldipendenti, l'affidamento in prova prevede limiti di pena massimi più elevati, ed è prevalentemente terapeutico.

#### Detenzione domiciliare (777)

Comporta l'espiazione della pena nell'abitazione del condannato, in un altro luogo di privata dimora, o in un luogo pubblico di cura, assistenza o accoglienza.

Il condannato:

- Non può allontanarsi dal luogo in cui espia la pena, salvo le indispensabili esigenze di vita, o lo stato di assoluta indigenza.
- Non può comunicare con persone diverse da quelle con cui coabita o che lo assistono.

Il **reato di evasione**:

- Si applica se il condannato si allontana dal luogo.
- Nel caso di madri con prole di età non superiore a dieci anni, o padri se la madre è morta o impossibilitata, l'evasione sussiste solo se l'allontanamento senza giustificato motivo si protrae oltre dodici ore.

La **revoca** può essere disposta se:

- Il fatto di evasione non è di lieve entità.
- Il comportamento del soggetto è contrario alla legge o prescrizioni.
- Vengono meno i requisiti che avevano concesso l'applicazione.

In caso di revoca:

- Dalla pena detentiva da espiare si detrae il periodo già trascorso in detenzione domiciliare.
- Non si può concedere nuovamente la misura, o altri benefici penitenziari, per un periodo di 3 anni.

Il controllo sul condannato si può effettuare con mezzi elettronici, se il condannato lo consente ed i mezzi sono disponibili.

##### Campo di applicazione (778)

La legge prevede varie ipotesi:

- Il condannato ha compiuto 70 anni, all'inizio o nel corso dell'esecuzione.
- La **detenzione domiciliare ordinaria**:
  - La madre od il padre con figli minori di anni 10 o figli con handicap totalmente invalidante.
  - Le persone inferme che necessitano di cure costanti.
  - L'ultrasessantenne se parzialmente inabile.
  - Il minore di anni 21, per esigenze di salute, studio, lavoro o famiglia.
- La **detenzione domiciliare umanitaria o in surroga**:
  - Cfr. 10.4.3 e 10.4.4
- La **dentenzione domiciliare generica**:
  - Per chi deve scontare una pena detentiva residua inferiore a 2 anni, non ricorrono i presupposti dell'affidamento in prova, e se la detenzione domiciliare è idonea ad evitare il pericolo che il condannato commetta nuovi reati.
- La **detenzione domiciliare** per soggetti affetti da **AIDS conclamata** o **grave deficienza immunitaria**.
- La **detenzione domicliare speciale**:
  - Il soggetto condannato deve essere una madre con **figlio minore di dieci anni** o con **grave disabilità**, o un padre (se la madre è deceduta o impossibilitata).
  - La pena può essere superiore anche a 4 anni, ma deve essere stata espiata per almeno un terzo, o 15 anni per l'ergastolo.
  - Il carattere speciale riguarda l'autorizzazione a trascorrere parte della giornata fuori dal domicilio, ed il controllo e sostegno da parte dell'assistenza sociale.

##### Prassi (781)

La detenzione domiciliare inizialmente era ispirata ad una logica umanitaria, per evitare il sacrificio della salute o formazione della personalità per il condannato, o soggetti strettamente dipendenti dal condannato.

Attualmente, è diventatata uno strumento di deflazione della popolazione carceraria.

#### Esecuzione della pena detentiva presso il domicilio (781)

L'esecuzione della pena detentiva presso il domicilio è strettamente legata alla detenzione domiciliare, e serve per ridurre la situazione di **sovraffollamento** nelle carceri.

Può essere utilizzata se:

- La pena da scontare o residua non deve essere superiore a 18 mesi.
- Il reato commesso non è uno dei reati indicati nell'art. 4-bis ord. penit.
- L'autore non è un delinquente abituale, professionale o per tendenza.
- Non c'è pericolo di fuga o commissione di altri delitti.
- Esiste un domcilio idoneo o effettivo.

Viene spesso applicata ai plurirecidivi, o a soggetti tossico- o alcool-dipendenti, ed ha avuto larga applicazione nella prassi.

Nel 2020, il decreto cura-Italia ha introdotto varie deroghe alla disciplina:

- Avere riportato una sanzione disciplinare con riguardo ai disordini o sommosse nel marzo 2020 è una nuova preclusione.
- La procedura è semplificata.
- Il controllo mediante braccialetto elettronico diventa obbligatorio.

L'allontanamento dal domicilio è punito come un'evasione.

#### Semilibertà (783)

La semilibertà è simile alla pena detentiva. Il condannato deve trascorrere la maggior parte della giornata in un istituto di pena, salvo uscire il tempo necessario per attività lavorative, istruttive o utili al reinserimento sociale.

Fa parte del modello dell'**esecuzione progressiva della pena**, ed è concepita come un **incentivo** per la buona condotta ed i progressi dimostrati nella fase iniziale della pena detentiva.

Il condannato deve avere espiato:

- Almeno 20 anni se condannato ad ergastolo.
- Almeno metà della pena, per le pene superiori a 4 anni.
- Anche meno di metà della pena, per le pene inferiori a 4 anni, e se il condannato ha richiesto di essere ammesso all'affidamento in prova al servizio sociale, ma il tribunale ritiene di non poter accogliere la richiesta, ma di poter applicare la semilibertà.
- Fino dall'inizio, per l'arresto o reclusione inferiori a 6 mesi.

La **revoca**:

- Può essere disposta quando il soggetto non è idoneo al trattamento, secondo la valutazione discrezionale del tribunale di sorveglianza.
- Impedisce la nuova applicazione della misura, o di altri benefici penitenziari, per 3 anni.

L'allontanamento senza giustificato motivo:

- Se inferiore alle 12 ore, è punito in via disciplinare, e può portare alla revoca.
- Se superiore alle 12 ore, è considerato una forma di evasione, che comporta anche la revoca.

Il condannato può beneficiare di **licenze-premio**, fino a 45 giorni all'anno, in cui è sottoposto al regime di semilibertà.

La semilibertà è applicata meno frequentemente rispetto agli altri istituti.

#### Liberazione anticipata (785)

La liberazione anticipata è una misura alternativa alla detenzione. Comporta:

- Una detrazione di 45 giorni per ogni 6 mesi di pena detentiva, al condannato che dimostra di partecipare all'opera di rieducazione.
- L'anticipazione del periodo necessario per essere ammesso ai permessi-premio, semilibertà e liberazione condizionale.

Può essere **revocata** se il comportamento del soggetto è incompatibile con il mantenimento del beneficio.

### Esecuzione della pena detentiva per gli esponenti della criminalità organizzata (786)

#### Introduzione (ibid.)

Mentre la pena si è evoluta per attuare la rieducazione del condannato, per alcuni condannati la pena ha una funzione di **neutralizzazione**, per i condannati a reati di **criminalità organizzata**, che siano privi dello **stato di collaborante**.

La disciplina non è in contrasto con il principio di rieducazione, ma ne rappresenta un **limite logico**, per i soggetti che non vogliono essere rieducati.

#### Evoluzione storica (787)

La disciplina differenziata risale agli anni '90, nella **legislazione d'emergenza** in risposta alle stragi di mafia (Falcone e Borsellino).

Si prevede un **sistema di preclusioni**:

- Si escludono:
  - Le misure alternative alla detenzione (eccetto la liberazione anticipata, la detenzione domiciliare, e la detenzione domiciliare speciale).
  - Il lavoro all'esterno.
  - I permessi-premio.
  - La liberazione condizionale.
- Per:
  - I detenuti ed internati per alcuni reati di particolare gravità legati alle attività mafiose, salvo che:
    - Collaborino con la giustizia.
    - Nel caso in cui la collaborazione è oggettivamente impossibile o irrilevante, e non ci siano collegamenti attuali con la criminalità organizzata.
  - I detenuti ed internati per altri gravi reati, se ci sono elementi che fanno ritenere la presenza di collegamenti con la criminalità organizzata o sovversiva.
  - I detenuti ed internati per **delitti dolosi**, se il procuratore nazionale o distrettuale antimafia comunica l'attualità di collegamenti con la criminalità organizzata.

#### Carcere duro (788)

Per gli autori dei reati all'art. 4-bis co. 1 ord. penit., se ricorrono elementi che fanno ritenere la sussistenza di collegamenti con un'associazione criminale, terroristica o eversiva, si prevede un **regime detentivo speciale**.

Il **carcere duro** è stato introdotto nel 1992 come una misura temporanea, ma è stato reso definitivo nel 2002.

Può essere applicato:

- Quando ricorrono gravi motivi di ordine e sicurezza pubblica.
- Per impedire i collegamenti con le associazioni criminali, terroristiche ed eversive.

È applicato prevalentemente ai condannati per associazione mafiosa, e si protrae per tempi lunghi.

#### Coronavirus (789)

La magistratura di sorveglianza ha concesso la detenzione domiciliare anche ai membri di organizzazioni criminali, per tutelare il loro diritto alla salute.

Le misure hanno causato allarme sociale, e hanno introdotto il Governo a regolare la situazione:

- Il tribunale di sorveglianza deve richiedere un parere (non vincolante) al procuratore antimafia.
- Si deve rivalutare la sussistenza dei requisiti per la concessione della misura ad intervalli regolari.

### Ipotesi di rinvio di esecuzione della pena (790)

Il codice penale prevede una serie di situazioni eccezionali in cui il **tribunale di sorveglianza** deve, o può, rinviare l'esecuzione della pena. L'infermità mentale sopravvenuta è disciplinata autonomamente.

#### Rinvio obbligatorio (ibid.)

La pena deve essere **obbligatoriamente rinviata** nel caso:

- Di donna incinta.
- Di madre di infante, di età inferiore ad un anno.
- Di persona affetta da AIDS o altra malattia grave, se:
  - Le condizioni di salute sono incompatbili con la detenzione.
  - La persona non risponde più ai trattamenti e terapie.

Il rinvio è precluso o revocato in caso di morte, abbandono, affidamento ad altri del figlio, o interruzione della gravidanza.

La disposizione riguarda le pene detentive, la semidetenzione e la libertà controllata.

#### Rinvio facoltativo (791)

La pena può essere **discrezionalmente rinviata** se:

- È stata presentata **domanda di grazia**:
  - La domanda di grazia può riguardare qualsiasi pena principale.
  - La pena viene obbligatoriamente eseguita entro 6 mesi dal giorno in cui la sentenza diventa irrevocabile.
- Il condannato è in condizioni di **grave infermità fisica**:
  - La malattia deve essere **oggettivamente grave** (rappresentare un pericolo per la vita o gravi danni alla salute).
  - Il condannato deve poter beneficiare di **trattamenti diversi e più efficaci** rispetto a quelli disponibili durante il regime di detenzione.
  - Altrimenti, la **detenzione sia contraria al senso di umanità**, e **non possa sortire effetti risocializzanti ed educativi**.
- La madre ha un **figlio di età inferiore a 3 anni**.

Il provvedimento non può essere adottato, o viene revocato, se sussiste il concreto pericolo della commissione di delitti.

#### Rinvio e detenzione domiciliare (793)

In **tutti i casi in cui può disporre il rinvio della pena**, il tribunale di sorveglianza può disporre **in alternativa** la **detenzione domiciliare**.

Il legislatore non indica il criterio di scelta:

- Si può ritenere che la detenzione domiciliare sia la regola, ed il rinvio dell'esecuzione l'eccezione.
- Alternativamente, la detenzione domiciliare può essere applicata solo se residui un margine di pericolosità sociale.

La detenzione domiciliare è stata largamente usata durante l'emergenza COVID-19.

#### Infermità psichica sopravvenuta alla condanna (794)

L'art. 148 cp. prevedeva un'ipotesi esplicita di rinvio o di sospensione dell'esecuzione in caso di infermità psichica sopravvenuta. Attualmente, non può essere più utilizzato:

- Gli ospedali psichiatrici civili e giudiziari sono stati chiusi.
- Le REMS sono dedicate solo all' esecuzione di misure di sicurezza.

Nel 2019, la Corte Costituzionale ha indicato la soluzione alla mancanza di alternative nella **detenzione domiciliare**, anche **in deroga** ai limiti previsti (pena da eseguire non superiore a 4 anni).

## 11 -- Cause di estinzione della pena (795)

### Nozione (ibid.)

Le **cause di estinzione della pena** operano secondo la stessa logica delle cause di estinzione del reato, ma dopo che la condanna è stata pronunciata, o le pene sono state inflitte.

Possono impedire l'esecuzione, in tutto o in parte:

- Delle pene principali.
- Delle pene accessorie.
- Degli effetti penali della condanna (raramente).

### Disciplina comune (796)

Nel caso di **concorso di cause estintive**:

- Se intervengono contemporaneamente, si applica la più favorevole, e le eventuali sanzioni residue sono estinte dalle altre cause in concorso.
- Se intervengono in tempi diversi, si applica la causa intervenuta per prima, e poi le successive, per far cessare le pene non estinte dalla prima.

L'esclusione di un tipo di reato da una causa di estinzione della pena è applicabile anche al tentativo, perché il tentativo non è un reato a sé, ma una forma di manifestazione del reato normale, ed ha la stessa qualità di disvalore del reato normale.

Se la causa di estinzione della pena esclude una forma aggravata di reato, ma nel caso concreto l'aggravante è neutralizzata nel giudizio di bilanciamento, la causa di estinzione della pena non è comunque applicabile, perché riguarda la gravità in astratto, mentre il bilanciamento determina solo la quantità di pena in concreto.

## 12 -- Amnistia impropria (797)

L'**amnistia impropria** interviene **dopo la sentenza definitiva di condanna** (cfr. IX 6.3).

Può **solo impedire** l'**esecuzione delle pene principali e accessorie**, ma **non estingue** gli **effetti penali della condanna**.

In maniera analoga all'amnistia propria:

- Le figure di reato sono di regola individuate con riferimento al massimo della pena edittale.
- Possono essere previste delle **esclusioni** per certi tipi di reato.
- Non si applica ai recidivi diversi dal recidivo semplice, ed ai delinquenti abituali, professionali o per tendenza.

È applicata dal **giudice dell'esecuzione**, e può essere sottoposta a:

- Condizioni sospensive (ad es., risarcimento della persona).
- Condizioni risolutive (ad es., la commissione di un altro reato).
- Obblighi.

## 13 -- Morte del reo (798)

La morte del reo estingue la pena principale, le pene accessorie, ed ogni effetto penale della condanna.

La morte non estingue:

- La confisca, dato che colpisce le cose.
- Le obbligazioni civili da reato, che si trasmettono agli eredi, fatta eccezione per le obbligazioni per il mantenimento in carcere del condannato, e l'obbligo di rimborsare le spese del processo penale.

## 14 -- Prescrizione della pena (798)

Il decorso di un certo lasso di tempo dalla condanna irrevocabile causa l'estinzione di tutte le pene principali, ad eccezione:

- Dell'ergastolo.
- Delle pene accessorie ed effetti penali della condanna.

Il termine inizia a decorrere:

- Dal momento in cui la sentenza diventa irrevocabile.
- Dal giorno successivo a quello in cui il condannato si è volontariamente sottratto dall'esecuzione.
- Per la pena pecuniaria, dal momento in cui il debito viene iscritto a ruolo.

La reclusione si estingue nel tempo del doppio della pena inflitta in concreto, la multa si estingue in dieci anni.

L'arresto e l'ammenda si estinguono in 5 anni.

## 15 -- Indulto (799)

L'indulto è un provvedimento di carattere generale, espressione del potere di clemenza originariamente attributo al Presidente della Repubblica, ma attualmente concedibile solo dal Parlamento, con legge approvata a maggioranza dei due terzi.

Il provvedimento di indulto indica:

- Il termine iniziale di applicazione dell'indulto (che non si applica ai reati commessi dopo il deposito del disegno di legge).
- I tipi di pena e la loro misura.
- Gli eventuali reati esclusi.

L'effetto dell'indulto è alternativamente di:

- Condonare (non far eseguire) in tutto od in parte la pena principale.
- Commutare (sostituire) la pena con un altra.

L'indulto si applica alle pene accessorie solo se previsto espressamente, e non si applica agli effetti penali della condanna.

Viene applicato dal giudice dell'esecuzione (indulto proprio), ma può essere anche applicato dal giudice di cognizione (indulto improprio), in maniera provvisoria.

L'indulto non si applica:

- Ai recidivi non semplici, ed ai soggetti dichiarati delinquenti abituali, professionali o per tendenza.
- Ai soggetti che integrano le condizioni risolutive.
- Ai soggetti che non hanno ancora integrato le condizioni sospensive.

In caso di concorso fra indulto e sospensione condizionale della pena, si applica solo la sospensione condizionale.

L'ultimo indulto è stato emanato nel 2006, per fronteggiare l'emergenza carceraria.

## 16 -- Grazia (801)

È un provvedimento di clemenza individuale, concesso al Presidente della Repubblica.

L'effetto estintivo è limitato alle pene principali. Non estingue gli effetti penali della condanna. Estingue le pene accessorie, solo se espressamente indicato.

## 17 -- Non-menzione della condanna nel certificato del casellario giudiziale (802)

La finalità della non-menzione è di evitare che la condanna venga resa nota nel **certificato rilasciato a richiesta di privati**, compromettendo le possibilità del condannato di reinserirsi nella società.

**Estingue solo** l'effetto penale della condanna della menzione nel certificato.

Richiede che:

- La pena inflitta non deve essere superiore a 2 anni.
- Deve trattarsi di **prima condanna**.

Può essere soggetta a revoca se interviene un nuovo delitto.

## 18 -- Liberazione condizionale (804)

## 19 -- Sopensione condizionale della pena (807)

L'effetto della sospensione condizionale (dell'esecuzione) della pena è di **sospendere l'esecuzione delle pene principali e accessorie**.

L'effetto estintivo della sospensione condizionale è condizionato al **superamento della prova**.

È disposta **discrezionalmente** dal giudice di cognizione, **anche in assenza** di una richiesta da parte dell'imputato, secondo l'idea che i danni prodotti dall'esecuzione potrebbero essere superiore ai benefici.

I requisiti includono:

- Il limite massimo di 2 anni, 3 anni per i minorenni, e 2 anni e 6 mesi per i soggetti tra 18 e 21 anni e oltre i 70 anni.
  - La pena pecuniaria congiunta è ragguagliata, e se è superiore, si sospende solo la pena detentiva.
  - La pena pecuniaria da sola non è mai di ostacolo all'applicazione.
  - Può essere applicata anche se la pena detentiva è stata sostituita con la pena pecuniaria, semidetenzione e libertà controllata.
- Limiti per le condanne precedenti e l'uso della sospensione condizionale:
  - Il non avere riportato condanne precedenti, che se cumulate con quella attuale, superano il limite.
  - Il non avere già fruito della sospensione condizionale per due volte, o se le condanne precedenti superano il limite indicato.
- La prognosi favorevole sul futuro comportamento del reo:
  - Tuttavia, la sospensione condizionale è largamente applicata, ai limiti dell'automatismo.

Il giudice deve **motivare** la decisione di applicare la sospensione condizionale della pena.

La sospensione **può** essere **sottoposta ad obblighi**, e **deve** esserlo nel caso di **seconda concessione**. Gli obblighi possono includere il risarcimento, restituzione, eliminazione del danno e delle conseguenze, lavoro di pubblica utilità (richiede la non opposizione del condannato)...

Nei **delitti contro la PA**, si applica sempre l'**obbligo di restituire il prezzo o profitto del reato**.

Il **termine** per l'**adempimento degli obblighi** può essere previsto. In caso di mancata previsione, coincide con il termine massimo della sospensione.

Deve essere **revocata** se il soggetto non adempie agli obblighi, o compie un nuovo delitto.

Se non interviene nessuna ipotesi di revoca, la prova ha esito positivo, e si estingue la pena principale e le pene accessorie, ma non anche gli effetti penali.

La **sospensione breve**:

- Prevede il termine di 1 anno.
- È applicabile se la pena inflitta non è superiore ad 1 anno.
- Richiede la realizzazione di condotte riparatorie prima del giudizio.
- Non può essere soggetta ad obblighi.

## 20 -- Riabilitazione (816)

La riabilitazione estingue solo le pene accessorie e ogni altro effetto penale della condanna, ma non la pena principale.

Non ha effetto retroattivo (ad es., non si ha diritto ad essere reintegrato nell'impiego perso). Ha la funzione di facilitare il reintegramento sociale del condannato.

Presuppone:

- Una **richiesta del condannato** al **tribunale di sorveglianza**, dopo il decorso di un termine dall'estinzione della pena principale (in generale 3 anni, ma sono previsti termini più elevati per i recidivi).
- La **prova effettiva e costante** di **buona condotta**, intesa con riferimento al **passato**, e non alla prognosi sul comportamento futuro.

Sono previste due condizioni ostative:

- La sottoposizione a misure di sicurezza, che non devono essere state disposte, o devono essere state revocate.
- L'inadempimento delle obbligazioni civili derivanti dal reato.

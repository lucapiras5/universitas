# I -- Delitti contro l'attività giudiziaria (617)

## 1 -- Delitti di omessa notizia di reato (ibid.)

Il capo primo è dedicato ad alcuni reati omissivi propri che ostacolano il flusso di notizie di reato, che è collegato alla garanzia costituzionale di obbligatorietà dell'azione penale.

### Omissione di denuncia da parte di un PU (618)

Gli art. 361 e 362 riguardano l'**omessa denuncia di reato** da parte di **PU e IPS**.

La denuncia va rivolta a:

- In generale, all'**autorità giudiziaria** (PM), o altra autorità (PG).
- Nei **casi previsti dalla legge**, direttamente all'**organo apicale della struttura di appartenenza** (Consob, Banca d'Italia). Il motivo è di sottoporre la notizia di reato ad un controllo preventivo, a tutela dell'interesse dei risparmiatori.

Se più PU vengono a conoscenza della notizia, possono redigere e sottoscrivere un unico atto.

La **notizia di reato** è un **presupposto della condotta**:

- Deve essere acquisita durante o a causa dell'**esercizio delle proprie funzioni**.
- Per gli **ufficiali ed agenti di PG**, la notizia va riferita anche se **appresa al di fuori dello stretto orario di servizio**.

Riguardo il **reato**:

- Deve essere **procedibile d'ufficio**.
- È sufficiente la **fondatezza della notizia**, e non meri elementi di sospetto, né l'effettiva sussistenza di una notizia di reato.

La **condotta** può consistere nell'**omissione o ritardo**:

- Il ritardo è equiparato all'omissione se la notizia è presentata dopo i termini previsti.
- La notizia va presentata "**senza ritardo**", ed il **termine** viene **valutato discrezionalmente** dal giudice.
- Se la PG ha compiuto atti per cui è necessaria l'**assistenza del difensore**, la notizia va comunicata entro 48 ore.

Il reato sussiste anche se l'AG è **già venuta a conoscenza** della notizia **per altre vie**. È un **reato istantaneo**, che si consuma con la **scadenza del termine**.

Il **dolo**:

- Richiede la consapevolezza di aver acquisito la notizia di un fatto di reato procedibile d'ufficio durante l'esercizio o a causa delle funzioni.
- L'errore del PU sulla natura di reato del fatto esclude il dolo.

Le aggravanti:

- Per i delitti contro la personalità dello Stato.
- Se il colpevole è un ufficiale o agente della PG.

### Omessa denuncia di reato da parte di un IPS (620)

La fattispecie dell'art. 362 è strutturalmente identica a quella dell'art. 361.

La differenza è la **limitazione del fatto tipico**, per cui la norma non si applica ai **responsabili delle comunità terapeutiche socio-riabilitative**, per **fatti** commessi da **persone tossicodipendenti**, affidate per l'esecuzione del **programma riabilitativo**.

L'esclusione si fonda sulla prevalenza dell'interesse terapeutico e la fiducia dell'ospite, sulla conoscenza del reato.

### Omessa denuncia di reato da parte del cittadino (621)

La norma introduce una deroga al principio di **assenza di obbligo generale** di **collaborare con l'AG**, nel solo caso in cui si viene a conoscenza di un **delitto contro la personalità dello Stato**, per il quale la legge preveda la **pena dell'ergastolo**.

Il **termine** per la denuncia è "**immediatamente**", ancora più stringente di "senza ritardo" (previsto per i PU/IPS).

### Omessa denuncia in relazione al sequestro di persona a fini di estorsione (ibid.)

La norma introduce un'**altra deroga** al principio di **assenza di collaborazione** relativo al **delitto di sequestro di persona a fini di estorsione**, **anche tentato**.

L'obbligo di riferire informazioni include:

- Atti o fatti riguardanti il delitto.
- Le circostanze relative alla richiesta o pagamento della liberazione della persona sequestrata.
- Qualsiasi altra circostanza utile.

Il reato è **escluso** se la condotta è a **favore** del **prossimo congiunto**.

Può concorrere con il reato di **favoreggiamento personale**, se la persona che omette di riferire le circostanze è reticente in sede di assunzione di informazioni, o la aiuta ad eludere le ricerche.

### Omissione di referto (623)

Il **referto** è l'atto con cui chi **esercita una professione sanitaria** indica:

- La **persona** a cui è stata prestata assistenza.
- **Notizie** relative alle **circostanze del fatto**, consistenti in **elementi tecnici** spesso **irripetibili**.

Il soggetto attivo è l'esercente di una professione sanitaria, che include anche lo psicologo e psicoterapeuta.

In presenza di **più sanitari**, l'obbligo **grava su tutti**.

La situazione tipica richiede la presenza di un **caso che può presentare** i caratteri di un **delitto perseguibile d'ufficio**.

La conoscenza deve avvenire nell'**atto di una prestazione di assistenza, anche se occasionale o gratuita**.

La condotta consiste nell'**omettere o ritardare** la presentazione del referto alle autorità.

- Il referto deve essere **presentato entro 48 ore**.
- In caso di **pericolo nel ritardo**, deve essere **presentato immediatamente**.
- Le autorità includono il PM, ufficiali di PG nel luogo in cui è stata prestata l'assistenza, o l'ufficiale di PG più vicino.

Il **dolo**:

- Riguarda la **procedibilità d'ufficio del reato**.
- Non sussiste in caso di errore sul delitto, o errore sulla procedibilità d'ufficio.

La norma **non si applica** se il **referto esporrebbe la persona assistita a procedimento penale**, per bilanciare:

- L'interesse di acquisire le informazioni.
- La tutela della salute, che sarebbe compromessa se la persona non si reca dal medico per evitare di essere sottoposta a procedimento penale.

## 2 -- Rifiuto di uffici legalmente dovuti (625)

L'art. 366 riguarda il **rifiuto di prestare attività essenziali** per l'**amministrazione della giustizia**.

La **condotta** può consistere:

- Nell'**ottenere fraudolentemente l'esenzione**, mediante qualsiasi forma di inganno.
- Nel **rifiutarsi**, dopo essere stato chiamato, a fornire le generalità, il giuramento, o assumere o adempiere le funzioni.

Il **rifiuto** consiste in una **dichiarazione di volontà esplicita**. La **mancata presentazione** all'autorità **non** è un rifiuto, perché si applica l'accompagnamento coattivo.

Nella condotta di rifuto, è un reato di mera condotta, mentre nella condotta di esenzione fraudolenta, è un reato di evento, e si deve ottenere l'esenzione.

Se il rifuto avviene in occasione di una rogatoria all'estero (attiva), ossia se le dichiarazioni sono rese in uno Stato estero, di fronte ad un'AG di uno Stato estero, il fatto si considera commesso sul territorio nazionale.

## 3 -- Calunnia (627)

La calunnia è una fattispecie plurioffensiva:

- **Lede** l'**amministrazione della giustizia** con **notizie di reato infondate**.
- **Lede o mette in pericolo** gli **interessi** del **soggetto ingiustamente accusato** (onorabilità, beni patrimoniali, libertà personale).

Sono previsti due tipi di condotta:

- Nella **calunnia verbale o formale**, si **incolpa di un reato** una persona mediante una:
  - **Denuncia**, intesa sia come l'**atto formale di denuncia**, sia in senso ampio, come **qualsiasi modalità sostanziale** con cui l'AG può venire a conoscenza di un reato (testimonianza, interrogatorio, acquisizione di informazioni).
  - **Querela**, l'atto con cui la **persona offesa** manifesta la volontà che si proceda per un determinato reato.
  - **Richiesta**, l'atto con cui il **Ministro della giustizia** chiede che si proceda per un determinato reato.
  - **Istanza**, l'atto **analogo alla querela**, e previsto per i delitti procedibili d'ufficio commessi all'estero che la richiedono.
- Nella **calunnia materiale o reale**:
  - Si **simulano le tracce di reato**, **a carico di una persona**.

In entrambi i casi:

- La **notitia criminis deve** essere **credibile**, e non manifestamente infondata.
- Si deve **accusare qualcuno di un reato**.

Il **reato di cui si accusa la persona**:

- Può essere stato **commesso da altri**, o **non essere** stato **commesso**.
- I **fatti** di cui si accusa una persona **devono essere il fatto tipico di un reato**, altrimenti si ha **calunnia putativa**, che non è punibile.
  - Ad es., la calunnia di adulterio (reato inesistente) non integra la responsabilità del soggetto.
- **Devono** essere presenti **tutti gli elementi costitutivi**.
  - Ad es., accusare qualcuno di un reato, e tacere della causa di giustificazione della legittima difesa costituisce calunnia.
- La **falsa attribuzione** di **elementi circostanziali**:
  - Secondo l'interpretazione letterale, non costituisce calunnia, perché non costituisce l'attribuzione di un "reato".
  - Secondo un'interpretazione estensiva, costituisce calunnia, perché aggrava la posizione dell'accusato.
- La **non imputabilità del soggetto accusato** è irrilevante:
  - Si ledono comunque i beni giuridici protetti (investigazioni inutili e possibile limitazione della libertà personale).
- La **mancanza di una condizione di procedibilità rileva**:
  - Se il reato di cui si accusa la persona è punibile a seguito di querela, richiesta o istanza, e mancano, non c'è calunnia, perché è impossibile mettere in moto l'attività giudiziaria.

In caso di **abolitio criminis** del reato oggetto di falsa incolpazione, la **calunnia sussiste comunque**, perché la falsa incolpazione ha **comunque leso i beni giuridici**.

È una **fattispecie dolosa**:

- Secondo la dottrina, richiede il **dolo diretto** riguardo all'**innocenza**.
  - Altrimenti, la calunnia sarebbe integrata anche nei casi in cui la colpevolezza dell'agente è dubbia, e qualsiasi denuncia potrebbe diventare una calunnia.
- Secondo la giurisprudenza, è sufficiente il **dolo generico**, e si valuta se fosse ragionevole che il denunciante fosse a conoscenza dell'innocenza della persona, sulla base di elementi oggettivi.
- In pratica, nonostante la qualificazione diversa, i criteri di accertamento sono simili.

L'**errore** sul **carattere delittuoso del fatto** **esclude il dolo**.

Il **momento consumativo**:

- Nella **calunnia verbale**, è al momento dell'**acquisizione della notizia**.
- Nella **calunnia sostanziale**, è al momento della **conoscenza delle tracce di reato**.

L'**esercizio del diritto della difesa** ha **funzione scriminante** verso la calunnia, se c'è una stretta correlazione funzionale tra il falso addebito e l

TODO 632 funzione scriminante del diritto di difesa nella calunnia.

Se l'accusa è rivolta a più persone, o se si presentano più denunce contro la stessa persona, si ha **concorso formale** di reati.

Sono previste delle **aggravanti**:

- Se si incolpa qualcuno di un reato punito nel massimo in misura non inferiore a 10 anni di reclusione.
- Se dalla calunnia deriva una **condanna alla reclusione** superiore a **5 anni**.
- Se la calunnia serve al solo scopo di **continuare ad usufruire delle misure di protezione speciali** per i testimoni di giustizia.

## 4 -- Autocalunnia (633)

L'autocalunnia è la falsa accusa rivolta a sé stessi.

**Lede solo** l'interesse dell'**AG** a non essere messa in moto inutilmente.

Rileva **solo** la condotta di tipo **formale** (false informazioni), e **non** la **sostanziale** (simulazione di tracce), anche se presentano lo stesso disvalore.

Se l'autoaccusa è accomapagnata da accusa di altri, per il **principio di consunzione**, si applica **solo la calunnia**.

Rileva **solo** il **dolo diretto**.

Il **concorso di persone** è possibile, e la situazione si verifica nei casi di **accordo sulle dichiarazioni da rendere** all'AG.

Se la dichiarazione è resa dalla **persona informata dai fatti** davanti al PM, o dal **testimone** davanti al giudice, **concorre** con i **delitti di false informazioni/falsa testimonianza**, perché ledono interessi giuridici diversi.

## 5 -- Simulazione di reato (634)

La simulazione di reato riprende la struttura della calunnia. Gli elementi di differenza sono:

- La simulazione di reato **non** si riferisce ad **una persona in particolare**, ma si limita solo alla falsa affermazione di un reato, o la simulazione delle sue tracce, **senza riferirle ad una specifica persona**.
- È una fattispecie di **reato a pericolo concreto**, e la **condotta** deve essere **tale** da **far iniziare un procedimento penale**:
  - Ossia, la denuncia **non** deve essere **inverosimile**, o **ritrattata immediatamente**, prima che inizino le indagini.
  - Tuttavia, per il principio di offensività, questo requisito è implicito anche nella calunnia.

Il fatto è imputato a titolo di **dolo**, ed è compatibile con **tutte le forme del dolo**.

## 6 -- Delitti di favoreggiamento (636)

Il codice penale prevede il **favoreggiamento personale** ed il **favoreggiamento reale**.

La **commissione di un reato** è il **presupposto della condotta**:

- Se il soggetto non è imputabile, punibile, o non ha commesso il fatto, il favoreggiamento sussiste comunque, perché le norme:
  - **Non tutelano** la **pretesa punitiva**.
  - Tutelano l'esercizio delle attività di investigazione ed il non-consolidamento dei proventi del reato.
- Il favoreggiamento è **escluso** se:
  - Manca la **condizione di procedibilità**, a meno che non venga presentata in seguito.
  - Interviene una **causa estintiva del reato**, **prima che si verifichi l'aiuto**.

Entrambe le fattispecie sono **escluse** in caso di **concorso nel reato**. Ad es., se A promette di aiutare B, e B compie il reato facendo affidamento sulla promessa di A, che lo aiuta, il concorso morale nel reato esclude il favoreggiamento.

## 6.1 -- Favoreggiamento personale (637)

La condotta del favoreggiamento personale consiste nell'**aiuto** dato all'autore del reato per:

- **Eludere le investigazioni** dell'AG, inclusa la Corte penale internazionale.
- **Sottrarsi alle ricerche**.

È un **reato a forma libera**:

- Rileva solo l'**idoneità della condotta** a raggiungere quegli scopi.
- **Non rileva** che la condotta abbia raggiunto il risultato di ostacolare le indagini.

L'aiuto deve essere prestato **dopo la commissione del reato**.

Se il reato-presupposto è un **reato permanente**, si può interpretare la "commissione" come:

- Il **momento finale** del reato, perché altrimenti ci **sarebbe sempre concorso** nel reato-presupposto.
- Il **momento iniziale** del reato, purché l'aiuto **non agevoli la protrazione della permanenza** (altrimenti sarebbe concorso), ma sia **solo** finalizzato ad **eludere le investigazioni**.
- Il **dolo** è diverso:
  - Nel **concorso** è **dolo di compartecipazione**, e si è **consapevoli** del proprio contributo.
  - Nel **favoreggiamento** il dolo riguarda solo l'elusione delle investigazioni/ricerche, e **non incide** sul reato in sé.

Se il reato presupposto è un **reato associativo**, è necessario **distinguere** il favoreggiamento da:

- La **partecipazione** all'organizzazione, se il soggetto è **stabilmente inserito** nell'associazione.
- Il **concorso esterno** all'associazione, se l'aiuto **rafforza** il **vincolo associativo**.
- L'**assistenza agli associati**, se:
  - Si è consapevoli della **qualifica** del destinatario.
  - Si integra una delle condotte previste all'art. 418 (vitto, **ospitalità**, mezzi di **trasporto**, strumenti di comunicazione).
  - **Non** si integra con **dolo**, **anche** la condotta di **elusione delle investigazioni**/ricerche.

La **condotta omissiva**:

- Per parte della dottrina, ha rilevanza, dato che è un **reato a forma libera**.
- Per la **dottrina maggioritaria**, **non** è applicabile:
  - Il legislatore non ha dato espressa rilevanza all'omissione.
  - **Non** è un **reato ad evento naturalistico**, e pertanto non si può applicare la commissione mediante omissione.
  - **Non** c'è un **obbligo generalizzato** di **collaborare con l'AG**, pertanto non c'è la figura del garante.

### Favoreggiamento dichiarativo (640)

Il **favoreggiamento dichiarativo** consiste nel fornire **false dichiarazioni** alla **PG**.

È un modo per aggirare il fatto che l'**art. 371-bis** riguarda **solo il PM**.

La dottrina la ritiene una sorta di analogia in malam partem, ma la Corte Costituzionale ed il legislatore hanno esteso la disciplina della ritrattazione anche al favoreggiamento personale.

Secondo la giurisprudenza, qualsiasi condotta integra sempre il favoreggiamento.

Tuttavia:

- **Solo** le **false dichiarazioni** sono una **condotta attiva**.
- **Rifiutarsi di rispondere** e **tacere su elementi estranei al fatto** sono **condotte omissive**, che in teoria **non sarebbero** rilevanti ai fini del favoreggiamento.

Sarebbe utile una disciplina esplicita per le dichiarazioni false o reticenti rese alla PG.

### Dolo, tentativo (642)

Il **dolo**:

- Richiede la **consapevolezza** del **reato-presupposto** e di **aiutare la persona** ad eludere le investigazioni/ricerche.
- Il reato sussiste se la persona è **convinta di aiutare** qualcuno che ha commesso un reato, anche se la persona aiutata **è innocente**.

Il **tentativo** è possibile, ma raramente realizzato in pratica.

### Favoreggiamento e difensore, assistenza medica (642)

Le **attività** che **deontologicamente** rientrano nell'**attività tipica del difensore** non costituiscono favoreggiamento.

- Anche nel caso in cui allungano i tempi processuali.
- Il difensore **non può** esercitare pressioni sull'imputato, perché il **diritto di difesa** deve essere **frutto di libera scelta**.

La differenza fra correttezza deontologica e favoreggiamento personale va determinata **caso per caso**, secondo il criterio della **solidarietà anomala**.

L'**assistenza medica** non integra favoreggiamento, purché la condotta sia limitata alle cure e non all'elusione di investigazioni o ricerche, perché la salute è un diritto preminente.

### Causa di non punibilità della ritrattazione (644)

La causa di non punibilità della ritrattazione è stata estesa anche se il reato viene realizzato con le false informazioni rese alla PG.

## 6.2 -- Favoreggiamento reale (644)

La collocazione della norma è dovuta alle analogie con la struttura del favoreggiamento personale.

Ha **funzione preventiva** nel contrasto della **criminalità del profitto**.

Il **presupposto della condotta** è la commissione di un reato, ed è irrilevante se la persona non è imputabile o non ha commesso il reato.

La **condotta**:

- Consiste in **qualsiasi aiuto** finalizzato a **stabilizzare l'acquisizione dei proventi del reato**.
- Deve essere **idonea** rispetto all'obiettivo finale, ma **non** è necessario che lo realizzi.

Il **provento** consiste nel:

- **Prodotto** del reato, ossia i **beni materialmente derivati** dalla commissione del reato.
- **Prezzo** del reato, il **prezzo** pagato per la sua commissione.
- **Profitto** del reato, i **vantaggi** di natura economica derivanti dalla commissione.

È un reato **doloso**, e richiede la consapevolezza che l'**aiuto** sia **destinato ad assicurare il provento**.

Si esclude il favoreggiamento nei casi di:

- **Concorso nel reato**.
- **Ricettazione**, riciclaggio e impiego di denaro/beni/utilità di provenienza illecita:
  - Sono reati che presuppongono la commissione di un reato.
  - La distinzione si fonda sul dolo (la ricettazione riguarda l'ottenimento di un profitto, il riciclaggio nasconde la provenienza illecita dei beni).

## 7 -- Delitti di false dichiarazioni (646)

Il codice penale prevede varie fattispecie relative a **dichiarazioni false o incomplete**.

## 7.1 -- Falso giuramento (646)

Il delitto serve a proteggere la **veridicità del giuramento**, che è una **prova legale** nel **giudizio civile**.

È applicabile a **tutte le forme** di giuramento:

- Giuramento decisorio, dove si invita la controparte a giurare su fatti favorevoli, da cui dipende l'intera causa.
- Giuramento suppletorio, deferito dal giudice per fatti di causa non pienamente provati, né sforniti di prova.
- Giuramento estimatorio, deferito dal giudice per determinare il valore di una cosa non altrimenti determinabile.

La **falsità** è concepita:

- Per i **fatti propri**, secondo la **nozione oggettiva**.
- Per i **fatti di terzi di cui si è a conoscenza**, secondo la **nozione soggettiva**.

Se il giuramento è **irregolare**:

- Il reato è **comunque applicabile**.
- Salvo che l'irregolarità sia tale da **rendere impossibile** qualificare il fatto come giuramento.

Il **dolo** consiste nella **consapevolezza** di rendere una **dichiarazione falsa**.

## 7.2 -- Falsa testimonianza (648)

La falsa testimonianza protegge l'interesse alla **veridicità** e **completezza** delle deposizioni.

- L'**unica persona offesa** è lo **Stato**.
- La **persona danneggiata** dalle false dichiarazioni può solo costituirsi come **parte civile**.

È un **reato proprio**, che può essere compiuto solo dal **testimone**, ossia chi **depone davanti all'AG**:

- GIP durante un incidente probatorio, GUP.
- Giudice del dibattimento.
- Corte costituzionale, quando esercita funzioni giurisdizionali.
- Commissioni parlamentari d'inchiesta.
- Prima della riforma del processo penale, includeva anche il PM.

La **condotta** è **duplice**:

- **Affermare il falso, o negare il vero**:
  - Sono equivalenti, perché il giudice ottiene **informazioni non veritiere**.
  - Si usa una **nozione soggettiva** di verità/falsità, per cui il testimone deve **dichiarare quanto ha percepito**, **anche se** non è conforme ai fatti accaduti.
- **Reticenza**:
  - La reticenza consiste in una condotta omissiva con cui si **tace anche in parte** di **fatti di cui si è a conoscenza**.
  - Sussiste quando sono **chieste domande specifiche**, o se sono **omessi elementi** così **evidenti o fondamentali** per la prova.

Le dichiarazioni false devono anche essere pertinenti ai fatti del processo. Eventuali informazioni false ma non pertinenti non integrano il reato.

Il **dolo** richiede la **rappresentazione e volizione** della **falsità della dichiarazione**.

Il reato si **consuma** quando le **dichiarazioni sono rese**, ed il tentativo non è configurabile.

Se la stessa dichiarazione è ripetuta più volte:

- Davanti allo stesso giudice, si consuma con la prima dichiarazione.
- Davanti a giudici diversi, si ha concorso di reati.

Può essere **assorbito** dal delitto di **favoreggiamento**, se il testimone dichiara il falso per aiutare qualcuno ad eludere le investigazioni.

## 7.3 -- False informazioni al PM/procuratore della CPI (650)

La fattispecie è stata introdotta dopo la riforma del codice di procedura penale, perché le persone sentite dal PM non sono più testimoni, ma "persone informate sui fatti".

Le **dichiarazioni non costituiscono prova**, e pertanto la **sanzione** è **più bassa** rispetto a quella prevista per la falsa testimonianza.

Il soggetto attivo è chiunque può fornire informazioni al PM.

Se le **dichiarazioni sono rese alla PG**, **anche se** dietro **delega del PM**:

- Per il principio di legalità **non** si può applicare **questo articolo**.
- Si deve applicare il **favoreggiamento personale**, che però presenta problemi riguardo le dichiarazioni false o reticenti.

La **condotta** coincide con quella della **falsa testimonianza**.

È prevista una disciplina particolare per la procedibilità:

- Se la persona si **rifiuta**, si **procede immediatamente** d'ufficio.
- **Altrimenti**, il procedimento penale per le false informazioni è sospeso, fino al momento in cui il procedimento principale viene definito (con sentenza di primo grado, archiviazione, o sentenza di non luogo a procedere), per **permettere la ritrattazione**.

Può **concorrere** con la **falsa testimonianza**, ma è **assorbito** dal reato di **favoreggiamento**.

## 7.4 -- False dichiarazioni al difensore (652)

L'art. 371-ter disciplina le **indagini difensive**, che permettono ai difensori, investigatori autorizzati e CT di trovare elementi di prova in favore del proprio assistito.

La **pena prevista** è **identica** per la fattispecie di **false dichiarazioni al PM**.

Il **bene protetto** è la **corretta acquisizione di fonti di prova da parte della difesa**.

### Intervento del PM (653)

I **difensori**:

- Possono **conferire** con **persone** in grado di riferire circostanze utili ai fini dell'**attività investigativa**.
- In **caso di rifiuto** della persona, possono richiedere che la persona sia **sentita dal PM**, ma si applicherà il **reato di false dichiarazioni al PM**.

### Condotta, reticenza (ibid.)

La **condotta**:

- Consiste **solo** nel **rendere dichiarazioni false**.
- **Irragionevolemente, manca** un riferimento alla condotta reticente:
  - Se il **difensore si accorge** della reticenza, può chiedere l'**intervento del PM**.
  - **Altrimenti**, se il difensore si accorge in seguito della reticenza, può sostenere che la dichiarazione reticente sia **falsa** perché **non permette una corretta percezione della realtà**.

Il reato richiede **dolo**, che consiste nella consapevolezza di rendere informazioni false al difensore.

Il difensore risponde a titolo di **concorso** se **istiga o determina** la persona a fornire informazioni false.

Il difensore ha **natura di PU**, pertanto:

- Se la verbalizzazione è infedele, ed il documento viene usato, commette il **delitto di falso ideologico**.
- Se il verbale viene distrutto, risponde di **soppressione di atto pubblico**.

Si applica la disciplina della **sospensione del processo penale** per permettere la **ritrattazione**.

## 7.5 -- Falsa perizia e falsa interpretazione (654)

È un **reato proprio**, che può essere commesso dal **perito** o **interprete** nominati dall'AG.

**Non incrimina**:

- I **CT nominati dal PM**, che sono **testimoni** quando vengono sentiti nel dibattimento, e pertanto rispondono di **falsa testimonianza**.
- I **CT di parte**, che rispondono di **patrocinio infedele**.

La condotta consiste nel:

- **Dare pareri o interpretazioni mendaci**, secondo una nozione di **verità/falsità soggettiva**.
- **Dichiarare fatti non corrispondenti al vero**. Ad es., di aver compiuto esami in realtà omessi.

## 8 -- Frode processuale (656)

La frode processuale incrimina il **mutamento artificioso** di **luoghi, cose o persone**.

La condotta deve riguardare:

- Un **processo civile o amministrativo**, che deve essere già "**in corso**".
- Un **processo penale**, **anche prima delle indagini preliminari**.

Il **dolo è specifico**:

- L'alterazione **deve essere idonea** a trarre in inganno il giudice, e alterazioni manifestamente evidenti sono penalmente irrilevanti.
- Riguarda un **numero chiuso** di strumenti di acquisizione della prova:
  - Ispezione del giudice.
  - Esperimento giudiziale.
  - Perizia.
- Per i restanti casi, **non** si può applicare la **truffa**:
  - Nella truffa, il destinatario della condotta non deve coincidere con la persona danneggiata.
  - Tuttavia, il destinatario deve essere capace di disporre del patrimonio della persona danneggiata.
  - Il giudice non ha questo potere.

La norma prevede una **clausola di riserva** che esclude l'applicazione del reato se il fatto è già prevista come reato da altre disposizioni.

## 9 -- Frode in processo penale e depistaggio (657)

La fattispecie di frode in processo penale e depistaggio è stata introdotta nel 2016, per rafforzare la tutela delle attività di indagine.

Ha **carattere sussidiario**, e l'applicazione è esclusa se il fatto costituisce più grave reato.

È un **reato proprio**, e richiede che il soggetto attivo sia un **PU o IPS**:

- La **qualifica** deve **pre-esistere** alle **indagini**, ed **essere in rapporto funzionale** con le indagini.
- Il reato sussiste **anche se** i soggetti sono **cessati dall'ufficio o servizio**.

La condotta è duplice, e può essere materiale o verbale.

### Frode in processo penale (658)

Consiste nell'**immutazione artificiosa** del **corpo del reato**, o dello **stato** dei **luoghi, cose o persone connesse al reato**.

Rispetto all'art. 374 cp.:

- Il soggetto deve avere una **qualifica pubblicistica**.
- La condotta riguarda solo le indagini e processi penali.
- Il dolo include il fine di **impedire, ostacolare e sviare le indagini o processi** (cfr. trarre in inganno il giudice).

### Depistaggio (659)

Il **depistaggio**:

- Include condotte che sono già comprese nei delitti di falsa testimonianza, false informazioni al PM, favoreggiamento personale.
- In base al **principio di specialità**, prevale questa fattispecie.

### Dolo specifico (ibid.)

Le **modalità di realizzazione del fatto**:

- Riguardano **solo** i **procedimenti penali**, in **senso ampio** (incluse anche le indagini preliminari).
- Possono consistere nel:
  - **Impedire**: **bloccare** l'attività giudiziaria.
  - **Ostacolare**: rendere l'attività giudiziaria più difficile.
  - **Sviare**: dare alle indagini una direzione diversa da quella a cui dovrebbero essere dirette.

Il dolo specifico **non** richiede che si realizzi il fine, ma solo che la **condotta sia idonea**.

### Aggravanti (660)

Si prevedono due aggravanti:

- Se il reato è commesso mediante distruzione, soppressione, occultamento, danneggiamento, formazione o alterazione artificiosa. Il reato si presenterà **quasi sempre** in **forma aggravata**.
- Se il reato è commesso in relazione ad una serie di altri reati.

Si prevede un'**attenuante con funzione premiale**, per chi ripristina lo stato precedente, o aiuta a ricostruire il fatto.

In caso di concorso di circostanze, è previsto che le **attenuanti non possono essere equivalenti o prevalenti** rispetto alle aggravanti.

## 10 -- Ritrattazione (661)

La **ritrattazione** è una **causa di non-punibilità**. Si applica ad una serie di reati, accomunati dal fatto di **integrare dichiarazioni false**.

Consiste nel **ritrattare il falso** e **manifestare il vero**, e le due condotte devono sussistere congiuntamente.

Deve **avvenire** nello **stesso procedimento**, e **non oltre**:

- La chiusura del dibattimento, od il momento immediatamente precedente la decisione del giudice per i processi che non hanno il dibattimento, nel processo penale.
- La pronuncia di una sentenza definitiva, nel processo civile.

Se è **tardiva**, viene presa in considerazione come un'**attenuante generica**.

Viene considerata una **causa soggettiva di esclusione della punibilità**, e pertanto **non** è applicabile ai concorrenti, salvo che l'**istigatore istighi** la persona a **ritrattare il falso**.

## 11 -- False dichiarazioni o attestazioni in atti destinati all'AG o CPI (665)

È un reato di falso ideologico, dove la condotta consiste nella **falsa dichiarazione o attestazione** in **certificati o atti** destinati ad essere **prodotti davanti all'autorità giudiziaria**.

Nei **certificati** si attesta la conoscenza indiretta di **fatti e situazioni**, negli **atti** si attesta il **compimento o la conoscenza diretta** (presenza durante il compimento) di **fatti**.

**Oggetto** della **falsa dichiarazione** sono le condizioni, qualità personali, trattamenti terapeutici, rapporti di lavoro, relativi all'**imputato, condannato** o **persona sottoposta al procedimento di prevenzione**.

L'atto deve essere **destinato** ad **essere prodotto** davanti all'AG (requirente o giudicante) o la CPI, ed è sufficiente la **mera formazione dell'atto** ai fini della **consumazione**.

Il reato è punito a titolo di dolo, e se l'autore è un PU, può **concorrere** con i **delitti contro la fede pubblica** e la **corruzione in atti giudiziari**.

## 12 -- Intralcio alla giustizia (666)

La norma:

- Inizialmente prevedeva solo le condotte di offerta o promessa di denaro o altra utilità al testimone.
- È stata progressivamente estesa alle fattispecie di violenza e minaccia, per attuare la convenzione ONU contro la criminalità organizzata.

È finalizzata a tutelare la genuinità delle dichiarazioni rese da specifiche persone che sono chiamate a riferire dei fatti di causa.

È **prodromica** rispetto ai reati che incriminano **dichiarazioni false o reticenti**.

I **destinatari** includono:

- Le persone chiamate a rendere dichiarazioni davanti all'AG (incluso il PM).
- La persona che rende dichiarazioni al difensore durante le investigazioni difensive.
- I **periti**, **consulenti tecnici** ed **interpreti**.
- **Non** includono la PG, che è una carenza irragionevole, ma non si può applicare l'analogia.

### Condotta (668)

La **condotta consiste**:

- Nell'**offrire o promettere denaro o altre utilità** per commettere i reati.
  - L'**offerta non** deve essere **accettata**, o il **reato non** deve essere **commesso**, altrimenti sussiste il **concorso di persone**.
  - Rappresenta una **deroga** alla disciplina generale dell'istigazione, e le **altre forme** di istigazione non sono punibili.
- Nella **violenza o minaccia**.
  - Ha **natura plurioffensiva**, perché lede anche la libertà morale della persona.
  - Data l'eterogeneità rispetto al primo comma, si tratta di **due figure di reato distinte**.

### Chiamata (669)

La persona **deve essere stata "chiamata"**, ed è necessario un **atto formale** da parte dell'AG.

Tuttavia, la Corte di Cassazione ritiene che la disposizione sia applicabile anche ai **consulenti tecnici del PM**, che al momento dell'offerta non è ancora stato "chiamato" come testimone.

Pertanto, la qualità di "persona chiamata" riguarda **anche i casi di chiamate future, ma logicamente prevedibili**.

### Dolo, consumazione (670)

È una fattispecie che richiede il **dolo specifico**.

Si **consuma** nel momdento dell'offerta o promessa. Il tentativo va escluso, dato che è una norma che anticipa la tutela.

### Concorso di reati (ibid.)

A

## 15 -- Infedeltà in patrocinio e consulenza (676)

# Delitti contro l'autorità delle decisioni giudiziarie (689)

# 1 -- Delitti relativi all'evasione (689)

## 1.1 -- Evasione (ibid.)

L'evasione è un reato proprio, applicabile a:

- Gli **arrestati**, i destinatari di un **provvedimento** di fermo, arresto o ordinanza di custodia cautelare.
- I **detenuti**, chi sta scontando una **pena detentiva**.
- **Non** gli **internati** (chi sta scontando una misura di sicurezza).

L'**arresto o detenzione** devono **essere legali**.

L'**evasione** può essere:

- **Propria**, se ci si **sottrae** per un **periodo apprezzabile** dal potere di vigilanza dell'autorità.
- **Impropria**, se ci si **allontana** anche in **maniera minima** dal luogo di esecuzione della pena.

L'evasione si applica:

- **Anche** alle **misure alternative alla detenzione** (detenzione domiciliare, detenzione domiciliare speciale, permesso, permesso premio, semilibertà).
- **Non** alla **permanenza domiciliare**, perché è una fattispecie di reato a sé.

Il reato richiede il **dolo**, con la consapevolezza e volontà di allontanarsi dalla sfera di custodia, o violare le prescrizioni.

Il **reato è aggravato** se commesso:

- Con violenza o minaccia contro le persone.
- Mediante effrazione.
- Con violenza o minaccia con armi, o da più persone riunite.

Esiste un'**attenuante** se l'evaso si **costituisce in carcere prima della condanna**.

L'evasione comporta il **divieto** di **concedere alcuni benefici penitenziari**.

## 1.2 -- Procurata evasione (692)

L'art. 386 punisce chi **procura o agevola l'evasione** di una persona legalmente arrestata o detenuta per un reato.

Introduce una **deroga** al **concorso di persone**, perché c'è un disvalore diverso tra la condotta di chi evade, e della persona che lo aiuta ad evadere. La **procurata evasione** è **punita più severamente** dell'evasione.

È un reato ad evento, e l'evento consiste nel procurare o agevolare l'evasione:

- Rileva qualsiasi **contributo materiale**, inclusa la condotta omissiva.
- **Non** si applica nel caso di **contributi morali** all'evasione (in questo caso, il concorso importa l'applicazione del reato di evasione anche all'istigatore, punito meno severamente).
- Si applica **anche all'evasione impropria**.

Le circostanze:

- Aggravanti, includono il fatto commesso a favore di un condannato all'ergastolo, o nei casi di aggravante previsti nell'evasione.
- Attenuanti, includono il fatto commesso a favore di un prossimo congiunto e la cattura della persona evasa.

## 1.3. Colpa del custode (693)

La colpa del custode è un reato proprio, che costituisce nel fatto di chi è **preposto** per **ragione del suo ufficio** alla **custodia di una persona**, ma ne **cagiona l'evasione per colpa**.

Se il custode procura o agevola l'evasione, risponde di procurata evasione.

È un reato ad evento causalmente orientato, e rileva qualsiasi contributo fornito alla realizzazione dell'evento.

# 3. Delitti di tutela arbitraria delle private ragioni (713)

## 1. Introduzione (ibid.)

A

## 2. Esercizio arbitrario delle proprie ragioni (714)

Il codice penale prevede due delitti di esercizio arbitrario delle ragioni, mediante violenza sulle cose, o mediante violenza o minaccia sulle persone.

La violenza sulle cose richiede:

- Il danneggiamento (distruzione, dispersione, deterioramento, rendere inservibile la cosa).
- La trasformazione (apportare modifiche alla cosa, anche migliorative).
- Il mutamento di destinazione d'uso (la destinazione del bene decisa da chi ne aveva la disponibilità).
- Include anche le condote che alterano il funzionamento di programmi e sistemi informatici.

La violenza o minaccia alla persona è definita allo stesso modo dei delitti di violenza privata e minaccia (artt. 610 e 612 cp.).

È un reato proprio:

- L'**agente agisce al fine** di **esercitare un proprio preteso diritto**, senza rivolgersi all'autorità giudiziaria (ciò fonda una minore rimproverabilità).
- Nel caso del **terzo che agisce di propria iniziativa** per far valere un diritto altrui, **viene meno la ratio di meritevolezza**, ed il trattamento sanzionatorio più favorevole.

Il **diritto**:

- Può essere **anche solo supposto**.
- Deve essere **azionabile**, e **oggetto di controversia** fra le parti.
  - È inazionabile se si tratta di obbligazioni di fare infungibili, di obbligazioni naturali, o di spoglio in atto.
  - Il diritto può **anche non** essere **oggetto di procedimento** davanti all'autorità giudiziaria.

La **condotta** richiede:

- Farsi ragione da sé medesimo, nel senso di non rivolgersi all'AG anche potendo farlo.
- Di agire arbitrariamente, nel senso di non agire all'interno di una causa di giustificazione.
- Sono entrambi elementi pleonastici.

Sono fattispecie a **dolo generico**. Il fine di agire per esercitare il diritto preteso è già elemento costitutivo del fatto di reato, quindi non c'è dolo specifico.

Nel caso di concorso di persone, quando il soggetto che agisce è un preteso creditore:

- Se il terzo agisce con il solo fine di esercitare il diritto, per conto del preteso titolare, condivide la minore rimproverabilità soggettiva, e si applica l'art. 393 ad entrambi.
- Altrimenti, se agisce per perseguire un interesse proprio, sussistono gli estremi dell'estorsione (art. 629).

Per **distinguere** l'**esercizio arbitario delle proprie ragioni** dall'**estorsione** si usano due criteri:

- Secondo il **criterio soggettivo**, rileva il fine perseguito (l'estorsione richiede la consapevolezza dell'ingiustizia del fine perseguito).
- Secondo il **criterio oggettivo**, rilevano le modalità (condotte violente o minatorie gravi e sistematiche possono essere sintomatiche dell'estorsione).

È prevista la **procedibilità a querela della persona offesa**.

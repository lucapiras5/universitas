# 6 -- Fatto

## 1 -- Azione (234)

Ogni fatto commissivo richiede un'**azione umana**. L'unico elemento comune a tutti i tipi di azione (nei reati commissivi, colposi, omissivi) è il fatto che è un'**attività esteriore**.

I **reati a forma vincolata** richiedono che l'azione sia compiuta **secondo determinate modalità**, mentre nei **reati a forma libera** è rilevante **qualsiasi modalità**.

La scelta fra i due tipi riguarda il **rango del bene giuridico**, più è elevato, e più è tutelato con reati a forma libera.

Ad es.:

- Bene giuridico della vita: l'omicidio può essere compiuto in più modalità (accoltellare, avvelenare, investire con un'auto), ma la norma penale non pone distinzioni.
- Bene giuridico del patrimonio: la truffa richiede specificamente "artifizi e raggiri" e l'induzione in errore della vittima.

I reati a **forma vincolata** possono consistere in una **successione di azioni**.

Nei **reati di possesso** l'oggetto del divieto è il possesso o detenzione della cosa.

I **reati di sospetto** sono un sottotipo dei reati di possesso invertono l'onere della prova della provenienza lecita della cosa sull'imputato, ed il giudice è tenuto a presumere la colpevolezza.

I reati di **sospetta pericolosità** incriminano le **condizioni personali** del soggetto, invece che il compimento di un fatto.

## 2 -- Presupposti della condotta (237)

I **presupposti della condotta** sono situazioni di fatto o giuridiche che devono preesistere o concorrere con l'azione, **affinché abbia rilevanza penale**.

La loro **mancanza** può **rendere il fatto tipico**:

- **Logicamente impossibile**: ad es., l'aborto senza il consenso della donna è impossibile se non è in gravidanza.
- **Un'azione lecita**: ad es., gli atti sessuali fra adulti sono leciti, a meno che non siano compiuti in un luogo abitualmente frequentato da minori.

## 3 -- Evento (238)

L'evento è un **accadimento** che deve essere causato dall'azione, e deve esserne **temporalmente e spazialmente separato**.

Gli **eventi** devono essere **espressamente o tacitamente previsti** dalla norma incriminatrice. Eventuali conseguenze dell'azione non prese in considerazione dalla norma penale sono irrilevanti.

Le **circostanze del reato** (attenuanti, aggravanti, cfr. 621) e le **condizioni obiettive di punibilità** (cfr. 470) **non fanno parte dei fatti di reato**, e pertanto **non sono eventi**.

L'evento può consistere in:

- Un'alterazione della realtà fisica (ad es., lesioni)
- Un'alterazione della realtà psichica (ad es., errore nella truffa)
- Un'alterazione della realtà economico-giuridica (ad es., il danno nella truffa)
- Un comportamento umano (ad es., l'atto con effetti dannosi nella circonvenzione di incapaci)

## 4 -- Rapporto di causalità nei reati commissivi (239)

Il **rapporto di causalità** è l'elemento che lega l'azione all'evento. Il problema fondamentale è **come determinare** il rapporto di causalità.

## 4.2 -- Teoria condizionalistica (240)

La **teoria condizionalistica** prevede che **ogni azione che non può essere eliminata mentalmente, senza che l'evento venga meno, è una causa dell'evento**.

Pertanto, è sufficiente mettere in atto un qualsiasi antecedente causale, per essere responsabile dell'evento.

La teoria condizionalistica considera il **decorso causale effettivo**, il che la rende applicabile ai casi di causalità ipotetica ed addizionale.

Nelle ipotesi di **causalità ipotetica**, l'azione dell'agente è un antecedente causale di un **evento che si sarebbe verificato comunque**:

- Ipoteticamente, rimuovendo l'azione dell'agente, il risultato non cambierebbe.
- Concretamente, l'**agente ha compiuto l'azione**, e quindi l'evento gli è imputabile.

Nelle ipotesi di **causalità addizionale**, dove le **azioni di più agenti sono individualmente idonee** a causare l'evento:

- Ipoteticamente, rimuovendo l'azione di uno degli agenti, il risultato non cambierebbe, ma paradossalmente, nessuno degli agenti sarebbe responsabile.
- Concretamente, l'evento è stato causato dal **concorso di più azioni**, e quindi tutti gli agenti sono responsabili.

### Leggi scientifiche (242)

La valutazione se l'azione è causa dell'evento va determinata con l'uso di **leggi scientifiche**, che possono essere:

- **Leggi universali**, che sono sempre valide, e non prevedono eccezioni.
- **Leggi statistiche**, che sono valide in un grande numero di casi, ma non in tutti.

Se è possibile spiegare uno stesso nesso causale sulla base di **più leggi scientifiche**, il giudice deve scegliere la **spiegazione che è più adeguata ai fatti del caso concreto**.

L'uso di leggi scientifiche ha **sostituito** l'**intuzione del giudice** negli anni '90.

Nel 2000, la Cassazione ha stabilito che le **leggi statistiche** devono avere una **probabilità prossima alla certezza**.

Nel 2002, la Cassazione ammette la cd. **probabilità logica**, ossia l'uso di **leggi statistiche con probabilità medio-basse**, purché **sia certo che non ci siano spiegazioni alternative**.

Tuttavia, la probabilità logica può essere abusata, perché:

- Permette di **attribuire rilevanza causale** ad azioni che aumentano solo il rischio che l'evento si verifichi, se**nza effettivamente causarlo**.
- Presuppone che il **giudice conosca tutte le altre possibili spiegazioni alternative** per un dato evento.

In mancanza di una legge scientifica che permetta di spiegare l'evento, il giudice deve escludere il nesso di causalità.

Il giudice può usare **leggi scientifiche non unanimemente riconosciute**, purché **maggiormente accolte** o **generalmente condivise**.

Il giudice **non** può utilizzare:

- **Teorie scientifiche nuove**, che non siano state sottoposte a sufficiente scrutinio da parte della comunità scientifica.
- **Risultati di indagini epidemiologiche**, perché riguardano le cause delle patologie nelle popolazioni, e non nelle singole persone.
  - Ad es., sapere che una popolazione esposta ad una sostanza sviluppa tumori più frequentemente del normale non permette di sapere se una singola persona ha sviluppato un tumore a causa della sostanza, o per altri fattori.
  - Tuttavia, se c'è una forte correlazione tra una determinata malattia ed l'esposizione ad una sostanza, e si possono escludere i decorsi causali alternativi per la malattia, è ragionevole presumere che la malattia sia dovuta all'esposizione alla sostanza.

### Corollari della teoria condizionalistica (248)

La responsabilità **non viene esclusa**, se **insieme all'azione**:

- Sono presenti **fattori causali rari o anormali**. Ad es., A ferisce B, B muore perché l'ospedale prende fuoco. Anche se l'incendio è una sitauzione anormale, B non sarebbe morto se A non lo avesse ferito.
- È presente il **fatto illecito di un terzo**. Ad es., A ferisce B, B muore perché il chirurgo compie un grave errore durante l'operazione.

La responsabilità è esclusa solo se interviene una **serie causale autonoma**, **idonea a causare da sola l'evento**.

Ad es., A avvelena B, ma prima che il veleno abbia effetto B viene investito da una macchina. Rimuovendo l'avvelenamento di A, B sarebbe stato investito comunque, pertanto A risponderà solo di **tentato omicidio**.

### Correttivi alla teoria condizionalistica (248)

La **teoria della causalità adeguata** esclude il nesso di causalità in presenza di **fattori rari/anormali**. Imputare un **evento improbabile** non soddisfa né le esigenze retributive, né quelle della prevenzione.

Il giudice deve individuare i prevedibili sviluppi dell'azione ex ante (al momento della commissione del fatto), e poi confrontarli con quello effettivamente avvenuto. Ad es., la morte di un ferito nell'ambulanza è una circostanza improbabile, di cui non si sarebbe responsabili.

La **teoria della causalità umana** è simile alla causalità adeguata, ma esclude **solo** il concorso di **fattori rarissimi/eccezionali**.

La **teoria della imputazione oggettiva** <!-- TODO 249 .. 250 -->

### Accoglimento della teoria condizionalistica (251)

L'art. 41 cp. regola il **concorso di cause**, e la teoria condizionalistica è quella che gli si adegua meglio.

- Co. 1: il concorso di cause preesistenti, simultanee o sopravvenute, anche se indipendenti dall'azione, non escludono il rapporto di causalità.
- Co. 2:
  - Le **cause sopravvenute** escludono il rapporto solo se sono **sufficienti da sole** a causare l'evento.
  - Se le azioni od omissioni **precedentemente commesse costituiscono da sé un reato**, si **applica la pena** per questo stabilita.
- Co. 3: i due commi precedenti si applicano anche nel caso di fatto illecito altrui.

Il primo e terzo comma sono corollari della teoria della causalità.

Il secondo comma non contiene riferimenti a valutazioni prognostiche sulla rarità o eccezionalità dei fattori causali, pertanto è opportuno escludere le altre due teorie.

### Limitazione della responsabilità (252)

In ogni caso, la teoria della causalità non estende eccessivamente l'area della responsabilità quando si considera la **colpevolezza**:

- Nel caso di lesioni contro un emofiliaco, la morte non può essere imputata:
  - Né a titolo di dolo (non era voluta).
  - Né a titolo di colpa (non era conoscibile con la dovuta diligenza).
- Nel caso di lesioni e morte successiva a causa dell'incendio nell'ospedale:
  - Se le lesioni erano colpose, la morte per ustioni non è uno dei rischi che rendeva colposa la condotta dell'agente
  - Se le lesioni erano con l'intenzione di uccidere, se già l'evento non era rimproverabile a titolo di colpa, tantomeno può essere rimproverato a titolo di dolo

Le teorie della causalità adeguata/umana **tendono a confondere** l'accertamento del nesso causale e della colpevolezza

Viceversa, proprio nei casi di **responsabilità oggettiva**, dove non si considera la colpevolezza (ad es., i **reati aggravati da evento**), la teoria condizionalistica allarga eccessivamente l'area della responsabilità

## 5 -- Oggetto materiale (253)

L'**oggetto materiale del reato** consiste nella **persona o cosa** su cui **incidono l'azione o evento**.

## 6 -- Qualità o relazioni del soggetto attivo nei reati propri (254)

I **reati comuni** sono reati che possono essere **commessi da chiunque**. I **reati propri** sono reati che devono essere commessi da soggetti che hanno **determinate qualità o relazioni con altre persone**.

La distinzione fra reati comuni e propri rileva ai fini del **concorso di persone**, dove si distingue fra:

- **Estraneo**, il soggetto **privo della qualifica**, che **agevola o istiga**.
- **Intraneo**, il soggetto che **ha la qualifica**, che **compie il reato**.

L'estraneo partecipa **dolosamente** se è a **conoscenza della qualifica** dell'intraneo.

Le qualità del soggetto attivo nei reati propri possono essere **di fatto** o **giuridiche**.

## 7 -- Offesa al bene giuridico (255)

### Nozione di offesa (255)

L'**offesa** consiste nella **lesione o messa in pericolo** di **uno o più** (reato **mono- o pluri-lesivo**) **beni giuridici**.

La **persona offesa dal reato** o **vittima** è il **titolare** del **bene giuridico** offeso dal reato (art. 90 ss. cp.).

Può **non coincidere** con la **persona danneggiata dal reato** (art. 185 cp.), che:

- Ha diritto ad un **risarcimento** per il **danno patrimoniale o non** arrecato dal reato.
- Può costituirsi come **parte civile** nel processo penale (cfr. 202), o esercitare un'azione civile separata.

Ad es.:

- Nelle **lesioni personali**, persona offesa e danneggiata **coincidono**.
- Nell'**omicidio**, la persona **offesa** è chi ha perso la **vita**, quelle **danneggiate** sono i **prossimi congiunti**.

### Espressione dell'offesa (256)

Il bene protetto dall'offesa può essere indicato nel reato in vari modi:

- **Esplicitamente** e **direttamente** (ad es., l'oltraggio a pubblico ufficiale menziona "l'onore e prestigio del PU").
- Mediante un **elemento costitutivo espresso** che esprime **indirettamente** il bene giuridico (ad es., nell'omicidio la "morte di un uomo" si riferisce al bene giuridico vita).
- È **sottinteso** e va ricavato per **per via interpretativa**.

Nell'ultima ipotesi, è importante **individuare correttamente il bene giuridico**, perché l'**esistenza del reato** dipende direttamente dalla lesione o messa in pericolo del bene giuridico (per il principio di offensività).

### Offesa assente ed offesa esigua (259)

Una volta determinato il bene protetto, è necessario distinguere fra:

- **Mancanza di offesa**, che **esclude la classificazione del fatto come reato**.
- **Offesa di particolare esiguità**, che presuppone un **reato**, ma la cui offensività è talmente ridotta da **escludere la punibilità**.

Ad es., il bene protetto dalla **coltivazione di sostanze stupefacenti** è la **salute collettiva**:

- La coltivazione di piccole quantità di stupefacenti **esclude** l'**offesa**.
- Se l'offesa è integrata, ma ha portata esigua, si applica la non-punibilità.

### Tipi di beni giuridici (260)

Esistono vari tipi di beni giuridici.

A seconda del **titolare**:

- **Beni individuali**: fanno capo a singole persone fisiche.
- **Beni collettivi**: fanno capo a più di una persona.
  - **Beni istituzionali**: fanno capo allo Stato, singoli poteri od organi dello Stato, altri enti pubblici.
  - **Beni a titolarità diffusa**: costituiscono l'**interesse diffuso** fra la generalità dei consociati, o soggetti indeterminati (ad es., **incolumità pubblica**, fede pubblica, economia, ambiente).

A seconda della **natura del bene**:

- **Beni strumentali**:
  - Tendono a coincidere con i **beni collettivi**, e sono **funzionali alla tutela di altri beni** (sia collettivi che individuali).
  - Ad es., la protezione dei beni ambientali tutela la salute pubblica, che tutela la vita, ecc...
- **Beni finali**:
  - Possono ricevere protezione sia diretta, sia mediata (attraverso i beni strumentali).

### Reati di danno e di pericolo (261)

I **reati di danno**:

- Tutelano l'**integrità** del bene
- Reprimono i fatti che **ledono** il bene.

I **reati di pericolo**:

- Tutelano l'**integrità** del bene in **maniera anticipata**, ed il **godimento** indisturbato.
- Reprimono i fatti che **mettono in pericolo** il bene.

### Reati di pericolo concreto e astratto (262)

Nei reati di pericolo concreto, il giudice deve accertare se il bene giuridico ha corso in concreto un effettivo pericolo.

Nei reati di pericolo astratto, il legislatore presume la pericolosità di certi comportamenti. La presunzione deve essere ragionevole e rispondere alla realtà empirica. Il giudice è solo tenuto a verificare se il fatto si è verificato, mentre è irrilevante che il bene non sia stato messo a rischio.

Ad es., la sanzione amministrativa che sanziona il passaggio con il rosso è di pericolo astratto, e non richiede la valutazione caso per caso della pericolosità, dato che il fenomeno è presunto come pericoloso.

L'accertamento nei reati di pericolo concreto è ex ante (da valutare al momento del fatto), e a base totale (include tutte le conoscenze disponibili al momento del giudizio, incluse conoscenze ulteriori dell'agente).

L'**inquadramento** di reati fra le due categorie può essere **controverso**:

- La giurisprudenza ha **interpretato** fattispecie di **pericolo concreto come fattispecie di pericolo astratto** (ad es., la adulterazione e contraffazione di sostanze medicinali).
- Nelle fattispecie di **pericolo concreto**, il pericolo può essere un **elemento sottinteso** (ad es., il reato di falsa testimonianza).

L'**interpretazione preferibile** è di:

- Usare **di regola** il modello del **pericolo concreto**.
- Usare il modello del **pericolo astratto** solo quando è **assolutamente necessario** per la tutela del bene. Ad es., la **lesione** di **molti beni collettivi** è possibile solo con il **cumulo di numerosi fatti**, che se considerati individualmente non sono lesivi.

Alcuni reati di pericolo richiedono il **superamento di una soglia quantitativa**. In questi casi, il legislatore **bilancia** l'interesse allo svolgimento di attività potenzialmente pericolose, ma meritevoli di tutela, con l'interesse della protezione di beni giuridici, ed individua la **normale pericolosità**.

Ad es., il legislatore:

- Prevede un limite per la guida sotto l'influenza dell'alcool, perché intende tutelare l'interesse ad un consumo moderato e ragionevole di alcool.
- Non stabilisce un limite minimo nel caso di assunzione di sostanze stupefacenti, perché non c'è un interesse meritevole di protezione.

La giurisprudenza valorizza il **principio di offensività**, ed **esclude** la rilevanza penale di fatti che superano la soglia quantitativa in maniera minima. Nel caso in cui il fatto sia pericoloso, ma in misura minima, è possibile escludere la punibilità.

## 8 -- Omissione (266)

Il diritto penale contiene sia **divieti di agire**, sanzionati con i reati commissivi, sia **comandi di agire**, sanzionati con i **reati omissivi**.

Le uniche **omissioni penalmente rilevanti** sono quelle contenute in **specifiche norme giuridiche**.

## 9 -- Reati omissivi propri (267)

Nei **reati omissivi propri**:

- Si sanziona il **mero mancato compimento** di un'**azione giuridicamente doverosa**.
- Ai fini del **perfezionamento del reato**, è **irrilevante se si è verificato un evento** come conseguenza dell'omissione.

Le norme definiscono i **presupposti** in cui è doveroso agire, e l'**azione doverosa** che è necessario compiere.

Il **verificarsi di un evento** può al più rilevare come **aggravante**, ma **non** come **elemento costitutivo** del fatto.

Ad es., nell'**omissione di soccorso** si prevedono aumenti di pena se dall'omissione deriva una lesione personale o morte della vittima, ma il reato è già perfezionato con l'omissione di dare avviso alle autorità.

Nel caso in cui sia **impossibile adempiere all'azione doverosa**, **non** sussiste **responsabilità penale**.

Ad es., lo straniero extracomunitario non risponde del reato di **inosservanza dell'ordine di allontanamento**, se non ha le risorse necessarie per acquistare i biglietti di viaggio, o se l'autorità diplomatica o consolare non ha rilasciato i documenti.

L'**offesa al bene tutelato** esiste comunque, in forma implicita, e consiste nel mantenimento di una situazione di pericolo per il bene. Ad es.:

- Nell'omissione di soccorso, se un terzo dà immediato avviso alle autorità, l'ulteriore intervento dell'obbligato non è più necessario, e quindi l'omissione non è penalmente rilevante.
- Nell'omissione di soccorso stradale, l'automobilista è tenuto a non allontarsi, fino a quando non abbia conseguito l'assoluta certezza dell'intervenuto soccorso.

## 10 -- Reati omissivi impropri (269)

Nei **reati omissivi impropri**:

- Si richiede una norma che impone l'obbligo giuridico di impedire la verificazione di un evento.
- Si sanziona il **mancato compimento** di un'**azione** che **risulta nel non impedire quell'evento**.
- Il verificarsi dell'**evento è** un **elemento costitutivo** del reato.

Ad es., se un bagnante sta affogando:

- Una persona che è a conoscenza della situazione e non avvisa il bagnino è responsabile di omissione di soccorso (reato omissivo proprio).
- Il bagnino che non interviene e lascia il bagnante affogare è responsabile di omicidio, come reato omissivo improprio:
  - Il bagnino ha l'obbligo giuridico di proteggere la vita dei bagnanti.
  - Se il bagnino lascia affogare il bagnante, è comunque responsabile della sua morte.

Anche in questo caso, il **reato** presuppone la **possibilità materiale** di **poter impedire l'evento**.

### Combinazione di norme (269)

I reati impropri si basano sulla combinazione di due norme:

- L'art. 40 co. 2 cp., per cui "non impedire un evento che si ha l'obbligo giuridico di impedire equivale a cagionarlo".
- Una norma di parte speciale che vieta la causazione dell'evento.

Ad es., l'art. 575 contiene il divieto di uccidere, e combinato con l'art. 40 co. 2, si ottiene il divieto di non impedire la morte, avendone l'obbligo giuridico.

### Fonti dell'obbligo giuridico di impedire l'evento (270)

La rilevanza penale dell'omissione è subordinata alla presenza di un **obbligo giuridico** di impedire un evento.

Il **garante** è il destinatario dell'obbligo giuridico, ed è tenuto a tutelare l'**integrità dei beni giuridici**.

Gli **obblighi giuridici** possono consistere **anche in norme extrapenali**, ovunque ubicate.

Ad es.:

- L'art. 147 cc. impone solo ai genitori di proteggere la vita ed integrità fisica del minore.
- Se i genitori non impediscono la morte del figlio minorenne, rispondono di omicidio (commesso per omissione).
- Se un altro parente convivente non impedisce la morte, risponde solo di omesso soccorso aggravato dall'evento morte.

### Precedente attività pericolosa (271)

Secondo la giurisprudenza, l'obbligo può derivare anche da una **precedente attività pericolosa**. Ad es., se un bambino muore mentre gioca in una catasta non messa in sicurezza, chi avrebbe dovuto metterla in sicurezza è responsabile per omicidio.

Tuttavia, questa interpretazione è **discutibile**, perché **non fonda la responsabilità su una norma giuridica**, ma su una **situazione di fatto**. In questi casi, si dovrebbe rispondere dell'evento causato **per colpa**.

### Obblighi di protezione e obblighi di controllo (272)

Gli obblighi giuridici richiamati dall'art. 40 cp. sono chiamati **posizioni di garanzia**, e si possono distinguere in due classi.

Gli **obblighi di protezione**:

- Riguardano la **tutela di beni giuridici** che fanno capo ad **individui** o una **classe** di soggetti, nei confronti di **uno o più pericoli**.
- Possono derivare dalla **legge**, o da un **contratto**.
- Nel caso del **contratto**, l'obbligo sorge dal momento in cui il **soggetto assume effettivamente e materialmente l'incarico** (non potrebbe essere altrimenti, o non sarebbe materialmente presente per poter impedire l'evento).

Gli **obblighi di controllo**:

- Riguardano la **neutralizzazione di pericoli derivanti da una certa fonte**, che può essere sia una **forza naturale**, sia un'**attività umana**.
- Ad es.:
  - Nell'attività mineraria sussiste l'obbligo di neutralizzare i pericoli che possono derivare da inondazioni, frane o valanghe, o dalla caduta di frane.
  - Se il direttore di una cava non ordina la cessazione dei lavori davanti al pericolo di crollo di una cava, che uccide alcuni operai e mette a rischio un centro abitato, risponderà di frana colposa per il pericolo alla pubblica incolumità della frana, e di omicidio colposo plurimo per la morte degli operai.

### 10.4. Individuazione dei garanti nelle società commerciali (275)

Nelle imprese strutturate in forma societaria, si trovano due fondamentali doveri di garanzia:

- Quelli relativi all'amministrazione dell'impresa, finalizzati alla **protezione del patrimonio sociale** (**obblighi di protezione**).
- Quelli relativi alla gestione tecnica, operativa e commerciale, finalizzati al **controllo delle fonti di pericolo immanenti nell'attività** (**obblighi di controllo**).

#### 10.4.1. Obblighi di protezione (ibid.)

Il dovere di **protezione** del **patrimonio sociale** comporta l'obbligo di **impedire reati fallimentari e societari**.

I titolari sono i membri del consiglio di amministrazione:

- **Possono delegare** le funzioni al comitato esecutivo o all'amministratore delegato.
- Tuttavia, **permane** la **responsabilità** in capo al **consiglio di amministrazione**, se è **a conoscenza** del pericolo della loro realizzazione.

#### 10.4.2. Obblighi di controllo (276)

Gli obblighi di controllo correlati alla gestione tecnica, operativa e commerciale dell'impresa incombono sui **vertici dell'organizzazione**:

- Il titolare, nell'impresa individuale.
- I consiglieri d'amministrazione, nelle società di capitali.

Gli **obblighi di controllo possono essere delegati** ad **altri soggetti**, ma **rimane** un obbligo di vigilanza in capo agli amministratori, **se vengono a conoscenza** del rischio in atto.

La delega consiste in un **atto di autonomia privata** con cui si **determina** l'**organizzazione interna**.

Nel caso di **delega dell'obbligo di garanzia** in materia di **sicurezza nel lavoro**, si richiede:

- La forma scritta con data certa.
- Il possesso dei requisiti di professionalità per il delegato.
- L'attribuzione dei poteri di controllo e autonomia di spesa necessari.

### 10.5. Nesso fra omissione ed evento (277)

Nei **reati omissivi impropri**:

- L'evento è elemento costitutivo del fatto.
- Il **nesso tra omissione ed evento** consiste **non già** nella **causazione dell'evento**, **ma** nel suo **mancato impedimento**.

Pertanto, mentre nei **reati commissivi** il rapporto di causalità è una **relazione reale**, nei **reati omissivi impropri** è una **relazione ipotetica**.

È necessaria la cd. **duplice indagine**:

- In primo luogo, è necessario stabilire la **causa reale dell'evento** (causalità reale).
- Successivamente, è necessario determinare se l'**azione omessa avrebbe avuto efficacia impeditiva** (causalità ipotetica).

Se non è possibile determinare la causa reale dell'evento, non è possibile nemmeno determinare se l'azione doverosa omessa avrebbe evitato l'evento.

Se l'**evento** è il risultato di un processo causale iniziato da **fattori meccanici o naturali**:

- Si valuta l'esistenza del nesso causale applicando le **leggi scientifiche**.
- Si applica l'orientamento della **sentenza Franzese**, per cui anche un **grado di probabilità statistica medio-basso** è **sufficiente** a fondare il nesso causale, in **assenza di decorsi causali alternativi**.

Se l'impedimento dell'evento dipende da **fattori umani**:

- Si utlizzano le **massime di esperienza**.
- Se il garante ha l'obbligo di **impedire la commissione di un reato**, si deve valutare se ha attivato tutte le procedure giudiziare o amministrative utili.

## 11 -- Classi di reati già esaminate (282)

I reati possono essere distinti in:

- Reati commissivi (cfr. 233) e omissivi (cfr. 266).
- Reati a forma libera e a forma vincolata (cfr. 234).
- Reati comuni e reati propri (cfr. 254).
- Reati mono-offensivi e pluri-offensivi (cfr. 255).
- Reati di danno e reati di pericolo (cfr. 261).

## 12 -- Reati di mera condotta e reati di evento (282)

Nei **reati di mera condotta**:

- Il fatto si esaurisce nel compimento di più azioni, od omissioni di azioni doverose.
- È **irrilevante** il **verificarsi** di uno o più **eventi**.

I **reati di evento**:

- **Richiedono** oltre all'azione od omissione di azione doverosa il **verificarsi di un evento**.
- L'**evento** deve essere **conseguenza** dell'**azione/omissione**.
- Solo nei reati di evento si applica:
  - Il nesso di causalità.
  - I reati omissivi impropri.
  - L'applicabilità del **recesso attivo** dal delitto tentato.

## 13 -- Reati istantanei e reati permanenti (283)

La **consumazione del reato** richiede la **verificazione di tutti gli estremi** del fatto descritto dalla norma incriminatrice.

Fino a quando il **reato non giunge a consumazione**, ricorrono **solo** gli estremi del **reato tentato**.

I **reati istantanei** sono reati nei quali è **irrilevante** che la **situazione antigiuridica si protragga** nel tempo. Ad es., il furto si consuma con l'impossessamento della cosa mobile, ed è irrilevante per quanto viene conservata.

I **reati permanenti**:

- Sono reati in cui la protrazione nel tempo della situazione antigiuridica è rilevante, ed il reato non si esaurisce fino a quando non termina la situazione giuridica.
- Ad es., il sequestro di persona il reato si consuma ed è punibile già quando la persona perde la libertà personale, ma il reato si esaurisce solo quando la persona riacquista la libertà.

I reati permanenti sono soggetti ad una **disciplina particolare**:

- La **prescrizione** inizia a decorrere dal giorno in cui cessa la permanenza.
- La **legittima difesa** è possibile durante tutta la durata della situazione antigiuridica.
- Il **concorso di persone** può avvenire **anche dopo l'inizio** della fase consumativa.
- La legge applicabile è quella vigente all'inizio, e quella entrata in vigore nella fase consumativa.
- Lo stato di flagranza dura fino a quando non cessa la permanenza.

## 14 -- Reati abituali (284)

Il **reato abituale** è un reato che richiede la **ripetizione**, **anche ad apprezzabile distanza di tempo**, dell'azione od omissione.

Pertanto, un **singolo atto non** è sufficiente ad integrare il reato.

Ai fini della **successione di leggi**, se la **ripetizione continua** anche dopo l'entrata in vigore di una legge più severa, l'autore sarà **punito in base alla nuova legge**.

Il **concorso di persone** richiede la partecipazione del complice ad un **numero minimo** di condotte, per integrare il reato.

La **prescrizione** è ripresa dai reati permanenti, ed inizia a decorrere dall'ultimo atto.

## 15 -- Reati necessariamente plurisoggettivi (286)

I reati necessariamente plurisoggettivi richiedono il compimento di **più condotte** da parte di **più persone**.

Se **tutti i soggetti** che intervengono sono **puniti**, si parla di **reati necessariamente plurisoggettivi in senso stretto**.

Se **solo alcuni** dei soggetti sono puniti, si tratta di **reati necessariamente plurisoggettivi in senso ampio**.

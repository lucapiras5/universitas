# 9 -- Punibilità

## 1 -- Nozione e fondamento (469)

La punibilità consiste nell'insieme di condizioni eventuali, ulteriori ed esterne rispetto al fatto tipico, antigiuridico e colpevole, che fondano o escludono l'opportunità di punirlo.

L'opportunità può essere valutata in base a ragioni:

- Ragioni di politica criminale (ad es., la desistenza volontaria).
- Ragioni di clemenza (ad es., l'amnistia).
- Ragioni di politica internazionale (ad es., l'impunità degli agenti diplomatici, per non turbare i rapporti fra Stati).
- Ragioni di tutela dell'unità della famiglia (ad es., la non-punibilità di reati patrimoniali contro la famiglia per tutelarne l'integrità).

## 2 -- Condizioni obiettive di punibilità (470)

Le **condizioni obiettive o estrinseche di punibilità** servono a **fondare** la punibilità.

Il numero di condizioni oggettive di punibilità è limitato. Ad es.:

- La sorpresa in flagranza per alcuni reati, come il possesso ingiustificato di chiavi alterate o grimaldelli.
- La dichiarazione di fallimento nella bancarotta prefallimentare, dove il debitore dispone dei propri beni in modo da intaccare le garanzie per i creditori.

Le **condizioni intrinseche di punibilità** sono un concetto creato dalla **dottrina**, e consistono in elementi che rendono punibile l'offesa creata. Ad es., il "pericolo per la pubblica incolumità".

Sono **elementi costitutivi del fatto tipico**, e pertanto devono essere coperti dalla colpevolezza, che invece non deve sussistere per le condizioni di punibilità.

Le condizioni obiettive di punibilità sono **svincolate dal dolo e colpa**.

## 3 -- Cause di esclusione della punibilità (472)

A differenza delle cause di giustificazione, le **cause di esclusione della punibilità** hanno effetto **solo** ai **fini del diritto penale**.

## 4 -- Cause personali di esclusione della punibilità (473)

### Cause concomitanti (473)

Riguardano il soggetto, e sono concomitanti con il reato. Ad es., la non-punibilità dei reati patrimoniali contro la famiglia, o le **immunità di Stato**.

Operano in **maniera obiettiva**:

- Se **esistono**, sono **valutate a favore** dell'agente, **anche se le ignora**.
- Se **non esistono**, **non rilevano**, **anche se l'agente credeva** che esistessero (a differenza delle cause di giustificazione).

### Cause sopravvenute (473)

Includono ipotesi in cui il soggetto **evita la lesione del bene**, o lo **reintegra dopo la lesione**, che **rendono inopportuna la sua punizione**. Ad es.:

- La **desistenza volontaria**, che si applica a chi ha **già commesso** un fatto antigiuridico e colpevole di **tentativo**.
- Lo **scioglimento della banda** nei casi di criminalità organizzata con finalità eversive e terroristiche.
- La **ritrattazione** nei casi di false informazioni o dichiarazioni, **falsa testimonianza**, **falsa perizia**...
- L'**impedimento della messa in circolazione** di monete contraffatte.
- Il **pagamento integrale del debito** nei reati tributari.

In alcuni casi, le **condotte riparatorie** **possono** diventare delle cause di **estinzione del reato**. Ad es., la sospensione del procedimento con messa alla prova dell'imputato richiede l'eliminazione delle conseguenze dannose o pericolose.

### Disciplina comune (475)

Le **circostanze soggettive** riguardano solo la **persona a cui si riferiscono**, e pertanto **non si estendono ai concorrenti nel reato**.

## 5 -- Particolare tenuità del fatto (476)

La **non-punibilità per esiguità del fatto o particolare tenuità dell'offesa** è un istituto che esisteva da tempo nel diritto penale minorile, e nella competenza del giudice di pace.

È stato previsto come norma penale generale nel 2015, all'art. 131-bis.

### Ambito applicativo (477)

Si può applicare ai **reati tentati o consumati** per i quali è prevista:

- La **pena detentiva massima di 5 anni**.
- Una **pena pecuniaria** di **qualsiasi valore**, **sola o congiunta a quella detentiva**.

Nel calcolo della pena detentiva, **rilevano solo** le **circostanze**:

- **Autonome**, che prevedono una **pena di specie diversa**.
- Ad **effetto speciale**, che prevedono un **incremento della pena superiore al terzo**.

Ad es.:

- Nel furto, le aggravanti dell'art. 625 aumentano la pena massima da 3 a 6 anni, ed escludono l'applicabilità della causa di non-punibilità.
- La ricettazione "di particolare tenuità" (art. 648 co. 2) è punita con un massimo di 6 anni, che esclude l'applicabilità della causa di non-punibilità per particolare tenuità del fatto.

### Soglia quantitativa (478)

Se il reato prevede una **soglia quantitativa**, la particolare tenuità è integrata se:

- La soglia è **superata in misura minima**.
- Gli altri elementi del reato dimostrano la sua particolare tenuità.

Ad es.:

- La soglia di tasso alcolemico per la guida in stato di ebrezza (0.8 g/L) può essere superata di due centesimi.
- Le soglie in materia tributaria possono essere superate di qualche punto percentuale.

### Esiguità del fatto (479)

La norma richiede che il fatto sia esiguo per:

- La **tenuità dell'offesa**, che è un criterio puramente **oggettivo**. Il giudice deve valutare la "meritevolezza di pena" del caso concreto.
- Le **modalità della condotta**, che dà **natura mista** alla **causa di non-punibilità**:
  - Come **regola generale**, si applica a **tutti i concorrenti**.
  - I singoli concorrenti la cui **condotta è incompatibile**, per grado del dolo/colpa o abitualità del comportamento, **non beneficiano** della **causa di non-punibilità**.

Le **modalità della condotta incompatibili** con la causa di non-punibilità riprendono alcune delle **circostanze aggravanti**:

- L'aver **agito con crudeltà**.
- L'aver **approfittato di condizioni di minorata difesa della vittima**.
- L'aver agito per **motivi abietti o futili**.
- La **morte o lesioni gravissime** come **conseguenza** della condotta.
- La commissione di delitti durante **manifestazioni sportive**.
- Alcuni delitti contro il **PU nell'esercizio delle proprie funzioni**.

### Non-abitualità (480)

Il comportamento **non deve risultare abituale**.

La valutazione **non** deve riguardare l'**intera storia personale dell'agente**, ma solo il comportamento oggetto di analisi. Ad es., l'esistenza di precedenti penali non integra automaticamente l'abitualità.

Situazioni che **integrano l'abitualità** sono (art. 131-bis co. 4):

- La qualifica di **delinquente abituale, professionale o per tendenza**.
- L'essere autore di **più reati della stessa indole**, anche se individualmente di minima offensività.
- L'essere autore di **reati** con oggetto **condotte plurime, abituali o reiterate**.

### Rilevabilità d'ufficio (482)

La particulare tenuità del fatto può essere **rilevata d'ufficio** in **qualsiasi stato e grado del processo**, salva la formazione di un giudicato anche implicito che escluda la possibilità di qualificare quel fatto come particolarmente tenue.

Le sentenze definitive di proscioglimento che **dichiarano la particolare tenuità** del fatto hanno **efficacia di giudicato** per quanto riguarda la **sussistenza del fatto** nel giudizio civile ed amministrativo.

### Responsabilità da reato degli enti (482)

Per il principio di **autonomia della responsabilità dell'ente**, la **società rimane comunque responsabile** del fatto, **anche se** l'**amministratore** è **prosciolto** per una **causa di estinzione del reato**.

Con un'interpretazione analogica in malam partem, la Cassazione ha esteso la responsabilità della società anche al caso in cui l'amministratore sia prosciolto per la tenuità del fatto.

## 6 -- Cause di estinzione del reato (483)

Le **cause di estinzione del reato** sono un'**ulteriore causa** di **esclusione della punibilità**, oltre alle cause personali ed alle cause oggettive di esclusione della punibilità.

Sono caratterizzate dal fatto che:

- **Non dipendono dal comportamento dell'agente**.
- **Intervengono dopo** della **commissione del reato**, ma **prima** della **condanna definitiva**.
- **Comportano l'inapplicabilità delle sanzioni penali**, salva la **confisca obbligatoria di cose intrinsecamente criminose** (cose la cui fabbricazione, uso, porto od alienazione costituisce di per sé reato).

Le **obbligazioni civili** di restituzione o risarcimento del danno **non si estinguono**.

La **parte speciale** può prevedere **cause di estinzione del reato** relative a **singoli reati** (ad es., l'annullamento del precedente matrimonio nel reato di bigamia).

### Morte del reo avvenuta prima della condanna (484)

La **morte del reo avvenuta prima della condanna** estingue il reato.

### Amnistia propria (485)

L'**amnistia propria** interviene **prima della sentenza definitiva di condanna**.

L'amnistia ha subito un'evoluzione nel tempo:

- Tradizionalmente era usato per ragioni di **opportunità politica**, in **situazioni eccezionali**.
- Successivamente è degenerato in uno strumento di **sfoltimento periodico** delle carceri.
- Dal **1992** ha recuperato il carattere di eccezionalità, richiedendo la **maggioranza dei due terzi in ciascuna Camera**.

L'**individuazione dei reati** a cui si applica:

- Di regola i provvedimenti di aministia riguardano **tutti i reati** al di **sotto di una certa pena edittale massima**.
- È possibile escludere determinate categorie di reato.

L'amnistia **non si applica**:

- Ai **recidivi**, ed i delinquenti abituali, professionali o per tendenza, salvo diversa previsione di legge.
- Ai reati **commessi dopo la presentazione del disegno di legge**, per esigenze di prevenzione generale.

### Prescrizione del reato (485)

Il fondamento della prescrizione è il venir meno dell'interesse pubblico alla repressione dei reati, dopo il passaggio di un tempo prorpozionato alla gravità del reato.

I reati puniti con l'**ergastolo** **non cadono mai in prescrizione**.

Il **tempo necessario a prescrivere il reato**:

- È il **massimo della pena edittale** stabilita dalla legge.
- **Almeno 6 anni** per i **delitti**.
- Almeno **4 anni** per le **contravvenzioni**, anche se punite con la sola pena pecuniaria.

Sono previsti dei **termini speciali di prescrizione**:

- Per **alcuni reati gravi**, è **raddoppiato**.
- Per **alcuni delitti tributari**, è aumentato di un terzo.

Per il calcolo della **pena edittale massima**:

- Non si considerano le circostanze.
- Si considerano **solo** le **aggravanti autonome** (sanzione di tipo diverso) ed **ad effetto speciale** (aumento della sanzione oltre un terzo).
- Si ignorano le circostanze attenuanti, e non si esegue il bilanciamento.

### Decorso della prescrizione (488)

Il **decorso della prescrizione** inizia:

- Per i reati **consumati**, dal giorno della **consumazione**.
- Per i reati **tentati**, dal giorno in cui è **cessata l'attività**.
- Per i reati **permanenti**, dal giorno in cui è **cessata la situazione antigiuridica**.
- Per i reati sottoposti a **condizioni oggettive di punibilità**, dal giorno in cui la **condizione si è verificata**.
- Per i **reati continuati**, dal giorno in cui è **cessata la continuazione** (precedentemente, ogni reato si prescriveva autonomamente, in modo da favorire la prescrizione dei reati più risalenti).

La prescrizione può maturare sia in assenza, sia in presenza di un procedimento.

### Interruzione della prescrizione (488)

In **presenza di un procedimento**, è possibile **interrompere la prescrizione** con uno degli atti all'art. 160 cp.:

- Gli atti sono un **numero chiuso**, e non sono suscettibili di ampliamento.
- La prescrizione **ricomincia a decorrere** dopo il compimento dell'atto.
- I termini non possono essere allungati oltre un quarto.

Per alcuni reati e categorie di autori, è possibile **superare il limite del quarto**, **fino al doppio**.

Per **alcuni reati non si prevede un limite massimo**, creando un'**imprescrittibilità di fatto**.

Sia il **termine della prescrizione**, sia l'**incremento del termine dovuto ad interruzione** possono essere **aumentati** per alcune **categorie di reati o autori**.

Nel **caso Taricco**:

- La Corte di Giustizia Europea sostiene che la disciplina italiana della prescrizione è idonea a pregiudicare gli interessi finanziari dell'UE nei casi di frode grave.
- Pertanto, i giudici sarebbero tenuti a disapplicare la normativa interna per rispettare gli obblighi comunitari.
- Tuttavia, l'obbligo di disapplicazione entrerebbe in conflitto con il principio di legalità in materia penale.
- Successivamente, la Corte di Giustizia ha esonerato i giudici dall'obbligo di disapplicazione della disciplina della prescrizione.

### Sospensione della prescrizione (491)

La **prescrizione** può essere **sospesa** in una serie di ipotesi tassativamente previste dalla legge:

- È necessaria un'**autorizzazione a procedere** (ad es., i reati che vedono imputato un giudice della Corte Costituzionale).
- Il giudice ordinario solleva questione di **legittimità costituzionale**, o investe la **Corte di Giustizia**.
- Il **processo è sospeso** per ragioni di impedimento delle parti o difensori, o su richiesta dell'imputato.
- L'**imputato è assente**.
- È stata disposta un'**attività di indagine** attraverso una **rogatoria all'estero**.

### Riforme della prescrizione (492)

La **riforma Orlando** (2017) introduceva un'**automatica sospensione della prescrizione** a seguito di una **sentenza di condanna**, per ridurre la possibilità che il reato si prescrivesse nei gradi successivi.

La **riforma Bonafede** è entrata in vigore nel 2020, e prevede la **sospensione della prescrizione**, indipendentemente dall'esito, dopo la sentenza di primo grado, od il decreto di condanna, fino all'esecuzione della sentenza.

In pratica, **blocca la prescrizione del reato dopo il primo grado**. Nel 2018 quasi un procedimento su quattro si è concluso per prescrizione.

### Oblazione (494)

L'oblazione consiste nel **pagamento di una somma di denaro**, che **estingue il reato**, ed è applicabile solo alle **contravvenzioni**.

L'**oblazione ordinaria** riguarda contravvenzioni punite dalla legge **solo con l'ammenda**, che **non** può conseguire a seguito dell'**applicazione di attenuanti**, e consiste nel pagamento del **terzo del massimo** dell'ammenda.

L'**oblazione speciale** riguarda contravvenzione punite **alternativamente con l'arresto e l'ammenda**, nella misura della **metà del massimo** dell'ammenda.

Se viene contestato un reato che non prevede l'oblazione, ma il fatto viene riqualificato in una figura di reato che ammette l'oblazione, è onere del'imputato richiedere di essere ammesso all'oblazione.

La **ratio** dell'oblazione è di alleggerire il carico di lavoro e garantire un'entrata fiscale.

Il giudice:

- È **obbligato ad accettare** l'**oblazione ordinaria**, se è proposta prima dell'apertura del dibattimento o del decreto di condanna.
- Deve **valutare discrezionalmente** se concedere l'**oblazione speciale**, sulla base di:
  - La **gravità** del fatto concreto.
  - L'**abitualità o professionalità** dell'agente.
  - La **permanenza** di **conseguenze dannose o pericolose**.

Esistono **due eccezioni** alla disciplina generale dell'oblazione:

- In materia di **sicurezza e igiene sul lavoro**, si usa l'**oblazione speciale** **anche** per le contravvenzioni **punite solo** con l'**ammenda**.
- Per il reato di **ingresso e soggiorno illegale** nel territorio dello Stato, **non si applica l'oblazione**.

In alcuni campi specifici, sono presenti **cause di estizione speciali**, **affini all'oblazione**, ma che operano nella fase delle **indagini preliminari**.

### Condotte riparatorie (497)

L'art. 163-ter co. 1 richiede che:

- Il reato sia un **delitto procedibile a querela remissibile**.
- L'imputato abbia **riparato il danno** ed **eliminato le conseguenze**.

Non si applica:

- Alle **contravvenzioni**, che sono **sempre perseguite d'ufficio**.
- Agli **atti persecutori**, per **espressa previsione**.

L'ambito applicativo è aumentato a seguito di alcune riforme che hanno previsto la procedibilità a querela di alcuni **delitti contro la persona** e **contro il patrimonio**.

La **riparazione del danno**:

- Riguarda il **danno civile da reato**: patrimoniale e non (morale e biologico).
- Deve essere **integrale**.
- Deve avvenire mediante:
  - **Restituzioni**: la traditio della cosa sottratta.
  - **Risarcimento**: per equivalente, o in forma specifica (il ripristino alla situazione precedente, dove possibile).

L'**offerta di risarcimento spontanea non accettata** è **equiparata al risarcimento**. L'offerta deve essere spontanea, non coartata, e destinata ad incrementare definitivamente la sfera economica e giuridica della persona offesa.

L'**eliminazione delle conseguenze**:

- Presuppone che siano **rimuovibili**.
- Si **cumula** con la **riparazione del danno**.

Il **giudice**:

- Deve **sentire** le parti e la persona offesa.
- **Non è vincolato** dal **dissenso** della persona offesa.

L'imputato può chiedere la **fissazione di un termine** in caso di **impossibilità** di **provvedere tempestivamente** alla riparazione del danno ed eliminazione delle conseguenze per **fatto a lui non addebitabile**.

### Sospensione del procedimento con messa alla prova dell'imputato (501)

La sospensione del procedimento con messa alla prova risponde a:

- Esigenze di deflazione processuale e penitenziaria.
- Esigenze di ricomposizione fra autore e vittima del reato.

Presuppone:

- Una **richiesta di parte**, che può essere presentata durante le indagini preliminari, o dopo la loro conclusione, ma prima delle impugnazioni.
- Il **consenso del PM**, e l'**ascolto della persona offesa**.
- Un **accertamento sommario** della **responsabilità**, che può essere eseguito anche con gli atti di indagine contenuti nel fascicolo del pubblico ministero.

L'**imputato** viene sottoposto ad un **programma di trattamento**, che promuove:

- La **mediazione con la persona offesa**.
- La prestazione di **attività riparatorie**: risarcimento del danno ed eliminazione delle conseguenze dannose.
- Lo svolgimento di **attività di volontariato sociale** e **lavoro di pubblica utilità**.

Come nel patteggiamento, l'imputato **non contesta ed accetta l'accusa**, ma **se** l'**esito della prova** è **positivo**, il **reato si estingue** (il patteggiamento riduce solo la pena).

È applicabile ai procedimenti per reati puniti **in astratto** con una **pena massima di quattro anni**. Le **circostanze aggravanti**, **anche se autonome o ad effetto speciale**, **non sono prese in considerazione**.

Può essere **concessa una sola volta**.

Il **giudice deve valutare** se:

- Il **programma** presentato dall'imputato è **idoneo**.
- L'**imputato si asterrà** dal **commettere ulteriori reati**.

La **durata massima della sospensione** è:

- Di due anni per i reati puniti con pena detentiva.
- Di un anno per i reati puniti con la sola pena pecuniaria.

Può essere soggetta a **revoca** nei casi di:

- **Trasgressione grave o reiterata** al programma di trattamento, anche in parte.
- **Rifiuto** di prestare il **lavoro di pubblica utilità**.
- Commissione di un **nuovo delitto non colposo** o **reato della stessa indole**, anche in assenza di una sentenza di condanna.

In caso di:

- **Esito positivo**: il reato si estingue, e si pronuncia sentenza di non luogo a procedere.
- **Esito negativo**: si **detrae** dalla condanna il periodo corrispondente alla **prova eseguita**.

### Perdono giudiziale (505)

Consiste nell'**astensione** dal **rinvio a giudizio** o **pronuncia della condanna**, e si può applicare solo agli **infraquattordicenni**.

L'istituto ha la funzione di **evitare gli effetti criminogeni** per il minore che ha commesso un reato per la prima volta.

Il giudice deve valutare che:

- Il minore **non abbia riportato precedenti condanne**.
- La **pena in concreto** per il reato commesso sia sotto i **2 anni di pena detentiva** o 1549 euro di pena pecuniaria.

I casi in cui può essere concessa più di una volta sono:

- Per i reati commessi **anteriormente** alla **prima sentenza** di perdono.
- Per i reati uniti dal **vincolo di continuazione**.

### Disciplina comune (506)

Tutte le cause di estinzione del reato hanno in comune una caratteristica chiamata **autonomia** o **specificità**.

Se un reato si estingue, l'estinzione non si estende:

- Al reato di cui è il presupposto. Ad es., l'estinzione del reato-presupposto non estingue i delitti di ricettazione.
- Al reato di cui è un elemento costitutivo o aggravante. Ad es., l'estinzione del furto non si estende alla rapina, di cui è un elemento costitutivo.
- Al reato che è stato commesso per eseguirlo od occutarlo. Ad es., l'estinzione di uno dei due reati fra le lesioni personali e l'esercizio arbitrario delle proprie ragioni non estingue l'altro.
- Nel caso di concorso di reati, ai reati commessi dopo la legge di amnistia.

Nel concorso di persone nel reato, l'estinzione del reato ha effetto solo al singolo concorrente al quale la causa di estinzione si riferisce.

La causa di estinzione del reato **non produce** un **proscioglimento nel merito**:

- In altre parole, il **fatto tipico, antigiuridico e colpevole** continua a **sussistere**, con l'unica differenza che **non viene punito**.
- Ciò giustifica la non-estensione dell'estinzione di un reato agli altri reati, perché oggettivamente il reato è stato comunque consumato.
- Inoltre, il soggetto può **rinunciare all'estinzione per prescrizione o amnistia** per **ottenere un proscioglimento nel merito**, che è più favorevole.

## Giustizia riparativa (507)

La **giustizia riparativa** propone un approccio al reato **complementare alla pena**, che tenda a **valorizzare** il **ruolo della vittima**.

Si fonda sulla **mediazione** fra **autore e vittime**, che deve essere una **scelta libera** dei soggetti coinvolti.

In Italia, sono presenti vari istituti che si ispirano alla logica della giustizia riparativa:

- La sospensione del procedimento con messa alla prova dell'imputato, che promuove la mediazione con la vittima ed attività riparatorie o socialmente utili.
- L'estinzione del reato conseguente a condotte riparatorie.
- L'oblazione speciale, che richiede il risarcimento, restituzione, e rimozione degli effetti dannosi.
- L'affidamento in prova al servizio sociale, che include l'adoperarsi a favore della vittima del reato fra le prescrizioni.
- La liberazione condizionale, che richiede il "sicuro ravvedimento" dell'autore del reato.

# 12 -- Circostanze aggravanti e attenuanti (621)

## 1 -- Nozione (621)

Le **circostanze del reato** sono degli elementi che si trovano al di fuori di un **reato già perfetto**.

Non sono elementi costituitivi del reato, ed il reato circostanziato è una figura speciale rispetto al reato semplice.

L'effetto della circostanza è di aggravare o attenuare la pena prevista rispetto al reato semplice.

## 2 -- Identificazione delle circostanze (622)

### Rilevanza pratica dell'identificazione delle circostanze (622)

La distinzione di un elemento come elemento costituivo o circostanza ha grande rilevanza pratica:

- Le circostanze possono essere bilanciate fra di loro, ed annullarsi a vicenda.
- Le circostanze aggravanti possono essere imputate anche solo con la colpa, mentre gli elementi costitutivi richiedono il dolo.
- Il momento consumativo del reato è determinato sulla base degli elementi costitutivi, non delle circostanze.
- Nel caso di concorso di persone, la "comunicabilità" delle circostanze può essere dubbia.

### Criteri discretivi (623)

Il rapporto di specialità è condizione necessaria, ma non sufficiente, per individuare una circostanza del reato.

Si può ritenere che si **tratta di circostanze**, se:

- La legge le **identifica espressamente**, nella rubrica o nel testo di una determinata disposizione.
- La legge fa riferimento al **bilanciamento delle circostanze**, per apportare delle deroghe ai principi generali.
- Il testo della disposizione prevede **formule** come "la pena è aumentata/diminuita", senza ulteriori specifiche.

Viceversa, si tratta di un reato distinto se:

- Se la disposizione prevede un **nome ad hoc**. Ad es., il furto in abitazione tradizionalmente era una circostanza, ma poi è stato spostato in un articolo a sé.
- Se la disposizione contiene l'**espressione** "salvo che il fatto costituisca più grave reato".

### Delitti aggravati dall'evento (625)

La natura dei **delitti aggravati dall'evento** come aggravanti o reati autonomi è controversa.

È preferibile l'interpretazione che li considera come **figure autonome di reato**:

- Le circostanze si riferiscono all'evento costitutivo del reato, mentre nei delitti aggravati dall'evento, l'evento che aggrava il delitto è diverso.
- Anche dopo la riforma della disciplina del bilanciamento, rimane comunque preferibile ritenerli figure autonome:
  - Altrimenti, si rischia di diminuire in maniera irragionevole e sproporzionata il trattamento sanzionatorio.
  - Ad es., se nel reato di rissa seguita da morte, la morte è un'aggravante del delitto di rissa, ed è presente un'attenuante che la bilancia, la punizione passa dalla reclusione, alla sola multa.

## 3 -- Classificazione delle circostanze (627)

Le circostanze sono:

- **Comuni** se previste per un numero indeterminato di reati, **speciali** se previste per uno o più reati determinati.
- **Aggravanti** se aumentano la pena, **attenuanti** se la diminuiscono.
- **Quantitative** se cambiano la quantità della pena (in proporzione, o prevedendo una cornice di pena diversa), **qualitative** se cambiano la specie.
- Ad **efficacia comune** se aumentano o diminuiscono fino ad un **terzo**.
- Ad **efficacia speciale** se prevedono:
  - Una variazione **oltre il terzo**.
  - Una **cornice** di pena diversa.
  - Una **specie** di pena diversa.
- **Definite** se gli elementi costitutivi sono interamente descritti dalla **legge**.
- **Discrezionali** (o indefinite) se l'**individuazione** è rimessa alla **valutazione discrezionale** del giudice. Ad es., le **attenuanti generiche**, ed espressioni come "lieve/rilevante entità/gravità".
- **Oggettive** se riguardano le modalità dell'azione, e le condizioni e qualità personali dell'offeso.
- **Soggettive** se riguardano il grado della colpa, le condizioni e qualità personali del colpevole, i rapporti fra colpevole ed offeso.

Tradizionalmente, la distinzione fra circostanze oggettive e soggettive era rilevante per il concorso di persone nel reato, nella versione precedente alla riforma del 1990. La versione attuale non richiama la distinzione, e l'unica rilevanza normativa della distinzione è quella di includere la recidiva e le cause che diminuiscono o aumentano l'imputabilità come circostanze del reato.

## 4 -- Imputazione delle circostanze (631)

### Disciplina del 1930 (631)

La versione originale dell'art. 59 cp. prevedeva l'imputazione oggettiva (anche se non conosciute o ritenute per errore inesistenti) di tutte le circostanze (anche le aggravanti).

Ad es., danneggiare un'opera di grande valore economico avrebbe integrato l'aggravante del danno patrimoniale di rilevante gravità, anche se non si era a conoscenza del valore dell'opera.

### Disciplina vigente (631)

Le **circostanze erroneamente supposte**, sia aggravanti che attenuanti, sono **irrilevanti**, e non sono valutate a sfavore o vantaggio dell'agente.

Le **circostanze attenuanti** sono **imputate oggettivamente**, anche se **non consciute** o **ritenute inesistenti**.

Le **circostanze aggravanti**:

- Sono **imputate per almeno la colpa**, e dovevano essere **conosciute**, o **conoscibili** con la dovuta diligenza.
- Il requisito della conoscibilità vale anche per i reati dolosi.
- In via eccezionale, alcune circostanze richiedono la conscenza da parte dell'agente.

### Errore sulla persona dell'offeso (632)

L'art. 60 cp. prevede alcune deroghe alla disciplina generale in caso di errore sull'identità della persona offesa, e nei casi di aberratio ictus.

Se la legge prevede **circostanze aggravanti** che riguardano condizioni o qualità della vittima, od i rapporti con il colpevole, **non sono poste** a capo del colpevole, **anche se** si tratta di **errore dovuto a colpa**.

Se la legge prevede **circostanze attenuanti**:

- Che riguardano condizioni o qualità della vittima, od i rapporti con il colpevole, e sono erroneamente presunte come esistenti.
- Sono **valutate a favore del colpevole**, in deroga della regola che esclude l'irrilevanza di circostanze putative.

Tuttavia, nel caso di circostanze relative all'età, condizioni o qualità fisiche o psichiche della persona offesa, non opera la disciplina di favore, ma si applica la disciplina generale.

## 5 -- Variazione della pena con una sola circostanza (634)

Se è presente **una sola circostanza**, il giudice deve:

- Calcolare la pena per il reato semplice.
- Applicare la variazione di pena dovuta alla circostanza.

Le due fasi devono risultare dalla motivazione della sentenza.

Le circostanze possono fornire rilevanza ad elementi che sono già valutati come criteri di commisurazione della pena ai sensi dell'art. 133 cp. Esistono due soluzioni:

- Considerare le circostanze come speciali, e quindi applicare i criteri di commisurazione solo agli elementi non già coperti dalle circostanze.
- Valutare lo stesso elemento due volte, la prima per la pena-base e la seconda per la circostanza.

I **limiti** sono:

- Per una **singola aggravante**, non oltre 30 anni di reclusione.
- Per una **singola attenuante**, l'ergastolo è sostituito da 24 anni di reclusione

Nelle **circostanze ad effetto comune e speciale**, la variazione viene determinata sulla base dell'**intensità della circostanza**.

Nelle **circostanze ad effetto autonomo ed indipendente**, la nuova specie e quantità di pena è determinata secondo i **criteri generali di commisurazione** della pena.

## 6 -- Concorso omogeneo di circostanze (637)

Se sono presenti **più circostanze**, e sono **tutte o aggravanti o attenuanti**, gli aumenti o diminunzioni sono effettuati **uno sulla base dell'aumento o diminuzione precedente**.

Se c'è una **singola circostanza speciale**, è applicata per **prima**, e poi si applicano le circostanze ordinarie.

Se ci sono **più circostanze speciali**, se ne applica **una sola**, quella che comporta la **variazione maggiore**.

## 7 -- Concorso eterogeneo di circostanze (638)

Se sono presenti circostanze **sia aggravanti, sia attenuanti**, il giudice deve procedere al loro **bilanciamento**.

Il bilanciamento:

- Può risultare nella **prevalenza** di un tipo di circostanza, o l'**equivalenza** fra i due tipi.
- Riguarda tutte le circostanze, per principio.

Esistono **varie deroghe al bilanciamento**:

- **Molte aggravanti** precludono al giudice di valutare le attenuanti come prevalenti, o equivalenti.
- Le **circostanze attenuanti non** possono **prevalere** in presenza di:
  - **Recidiva reiterata**.
  - Determinazione al reato di una persona minore di anni diciotto o in stato di infermità o deficienza mentale.
  - L'essersi avvalso di una di queste persone per compiere un reato per il quale è previsto l'arresto in flagranza.

Sono state sollevate **questioni di costituzionalità**, specie con riguardo alla disciplina della **recidiva reiterata**. La Corte Costituzionale ha ritenuto le questioni **inammissibili** se riguardavano la **disposizione nel suo complesso**.

Tuttavia, secondo la tecnica dell'**accoglimento parziale**, ha dichiarato l'incostituzionalità del **divieto di prevalenza su singole attenuanti**.

- Un primo gruppo di attenuanti riguardava la **tenuità dell'offesa**, da cui il reiterato era irragionevolmente escluso.
- Nel caso del **ravvedimento postdelittuoso**, si considerava irragionevole escludere il reiterato, laddove la ratio dell'istituto è di incentivare l'attività collaborativa.
- Nel caso dell'attenuante per il **vizio parziale di mente**, la pena può essere diminuita se il reato è stato commesso in una situazione in cui l'autocontrollo della persona era compromesso.

### Assenza di criteri nel bilanciamento (642)

La legge **non definisce** **come bilanciare** le circostanza. Le circostanze non possono essere bilanciate:

- Confrontando il numero.
- Valutando la complessiva gravità del reato e personalità dell'agente.

È preferibile il criterio dell'**intensità delle circostanze**, che però risulta applicabile solo in presenza di due circostanze.

In ultima analisi, il bilanciamento delle circostanze è **affidato alla valutazione discrezionale del giudice**.

Il bilanciamento spetta:

- Di norma, al **giudice di cognizione**.
- Solo **eccezionalmente** al **giudice di esecuzione**:
  - Il giudice di esecuzione deve rideterminare la pena nel caso in cui una disposizione è stata dichiarata costituzionalmente illlegittima.
  - Al giudice di cognizione era inibito applicare il bilanciamento, ed il divieto è stato dichiarato successivamente incostituzionale.

Il bilanciamento influisce sugli istituti per cui è rilevante la durata della pena.

La prescrizione del reato non dipende dall'esito del bilanciamento.

## 8 -- Concorso apparente di circostanze (644)

Una determinata situazione può essere ricondotta a più norme che prevedono circostanze del reato. Si deve verificare se si tratta di un concorso effettivo, o di un concorso apparente.

Se una data circostanza è in **rapporto di specialità**, si applica la **circostanza speciale**. Ad es.:

- In materia di stupefacenti, è prevista un'attenuante per essersi adoperato per evitare conseguenze ulteriori, che è speciale rispetto alla corrispondente attenuante comune.
- Pertanto, si applica solo la circostanza speciale, che prevale.

Se una circostanza è **strettamente funzionale** rispetto ad un'altra, si applica solo la circostanza che comporta la **maggiore variazione di pena**, in maniera analoga al **principio di consunzione**. Ad es.:

- Se una persona convive con il padre, e lo uccide, si dovrebbero applicare due aggravanti, l'omicidio contro ascendente, e l'abuso di relazioni domestiche.
- Tuttavia, dato che sono strettamente funzionali tra loro, se ne applica solo una.

## 9 -- Circostanze aggravanti comuni (645)

L'art. 61 cp. prevede una serie di circostanze aggravanti comuni, ad efficacia comune.

### Avere agito per motivi abietti o futili (646)

Il **motivo** è la causa che porta il soggetto ad agire. È:

- **Abietto**: se **ripugnante**. Ad es., uccidere una donna perché si è rifutata di prostituirsi.
- **Futile**: se il reato è **sproporzionato** rispetto al motivo. Ad es., un automobilista ne malmena un altro per una controversia sull'occupazione del parcheggio.

È applicabile solo alla persona animata da questi tipi di motivi.

### Avere commesso il reato per occultarne un altro, per assicurare il profitto o prezzo, o l'impunità (646)

Prevede tre circostanze aggravanti, che agiscono se un reato è usato per:

- Commettere un altro. Ad es., rubare un arma per poi utilizzarla in una rapina.
- Occultarne un altro. Ad es., distruggere un cadavere per nascondere le tracce di un omicidio.
- Conseguire o assicurare il profitto, prezzo o impunità. Ad es.:
  - Falsificare la contabilità per assicurarsi il profitto derivante da appropriazioni indebite.
  - Uccidere una persona che ha visto la rapina.

L'aggravante è applicabile al **reato continuato**.

### Avere agito nei delitti colposi nonostante la previsione dell'evento (647)

Dà rilevanza alla **colpa cosciente**, che sussiste quando l'agente **ha previsto** che la condotta avrebbe potuto cagionare l'evento, ma ha agito comunque, convinto che l'evento non si sarebbe realizzato.

È applicabile solo ai delitti, mentre nelle contravvenzioni si terrà conto del grado della colpa.

Si può applicare anche a:

- L'eccesso colposo nelle cause di giustificazione.
- L'erronea supposizione della presenza di una causa di giustificazione.

### Avere adoperato sevizie o avere agito con crudeltà verso le persone (648)

La **servizia** è ogni **sofferenza fisica** inferta alla vittima che non era necessaria per la commissione del reato. Ad es., uccidere qualcuno facendolo dissanguare lentamente.

La **crudeltà contro le persone** è una **sofferenza morale** (psicologica), sempre non necessaria. Ad es., inscenare una finta esecuzione prima di uccidere realmente la vittima.

**Esclude** l'applicabilità dell'esclusione di punibilità per **tenuità del fatto**.

### Approfittarsi della situazione di minorata difesa (648)

Comprende una serie di sitauzioni **ambientali** e **personali della vittima**, che impediscono alla vittima **di difendersi o essere difesa adeguatamente**.

Includono, ad es.: agire di notte, in luoghi isolati, contro persone in stato di debolezza fisica.

**Esclude** l'applicabilità dell'esclusione di punibilità per **tenuità del fatto**.

### Commettere il reato mentre si sottraeva volontariamente dall'arresto, cattura o carcerazione per un reato precedente (649)

Non è applicabile all'evaso, o a chi si sottrae al provvedimento che dispone gli arresti domiciliari, il divieto di espatrio, o l'obbligo di dimora.

L'agente **deve essere a conoscenza** di **essere ricercato**.

### Cagionare un danno patrimoniale di rilevante gravità (649)

Riguarda i delitti:

- **Contro il patrimonio**.
- **Determinati da motivi di lucro**, ossia che conseguono un **vantaggio patrimoniale**.
- **Che comunque offendono il patrimonio**, che può includere:
  - I reati che offendono il patrimonio in astratto (ad es., reati plurioffensivi).
  - I reati che offendono il patrimonio in concreto (ad es., l'incendio tutela )

La **rilevante gravità** va determinata:

- Prima in maniera **oggettiva**, secondo il valore intrinseco della cosa.
- Poi in maniera **soggettiva**, in via **sussidiaria**, se il danno non è elevato, ma ha comunque un grande effetto per le condizioni economiche della vittima.
- Al **momento consumativo** del reato.

La **giurisprudenza** lo applica anche al **delitto tentato**, che se portato a termine avrebbe prodotto il danno, ma la legge parla di un **danno "cagionato"**, e pertanto richiede un **delitto consumato**.

### Avere aggravato o tentato di aggravare le conseguenze del delitto commesso (651)

Riguarda la **condotta successiva** alla commissione del delitto, con cui l'autore aggrava o cerca di aggravare le conseguenze.

Le "conseguenze" possono riguardare anche elementi ulteriori rispetto al bene giuridico protetto dalla norma.

### Avere commesso il fatto con violazione dei poteri o doveri (651)

È necessario l'**abuso dei poteri** o la **violazione dei doveri** inerenti a tre categorie di soggetti:

- Pubblici ufficiali.
- Incaricati di pubblico servizio.
- Ministri di culto.

Il solo fatto di rivestire una certa qualifica (la "**qualità inerte**") **non è suffiente**.

La qualifica deve **rendere possibile o agevolare** il fatto commesso.

L'**abuso dei poteri** va realizzato **consapevolmente**, in deroga alla disciplina generale per l'imputazione delle aggravanti, che richiede solo la colpa.

### Avere commesso il fatto contro certe categorie di soggetti (651)

Il fatto deve essere commesso contro:

- Pubblici ufficiali.
- Incaricati di pubblico servizio.
- Ministri di culto.
- Agente diplomatico o consolare (che esclude i capi di Stato esteri).

Non è sufficiente la qualifica della persona offesa, ma anche che il **fatto**:

- Sia compiuto **durante l'adempimento delle funzioni**.
- Sia compiuto **dopo** l'adempimento, ma per una **causa inerente alle funzioni**.

Richiede inoltre:

- La **consapevolezza** da parte dell'agente della **qualifica** del soggetto passivo.
- Che il reato commesso **non costituisca** già un'**autonoma figura di reato**.

### Avere commesso il fatto con abuso di autorità o relazioni (653)

L'**abuso di autorità** richiede la **posizione di preminenza** dell'autore rispetto al soggetto passivo.

Le **relazioni**:

- **Domestiche** riguardano la famiglia in senso lato, e riguardano lo spazio domestico privato.
- **D'ufficio** riguardano chi opera in uno stesso ambiente di lavoro, pubblico o privato.
- **Di prestazione d'opera** riguardano **qualsiasi obbligazione** che abbia come oggetto un "**fare**", **anche se** a carattere **occasionale**.
- **Di coabitazione** riguarda la permanenza non momentanea di più persone nello stesso luogo (ad es., il ricovero in ospedale).
- **Di ospitalità** riguarda la **permanenza occasionale** di breve durata in un certo luogo, con il **consenso del proprietario o possessore**.

### Avere commesso il fatto contro un minore, presso istituti di formazione ed educazione (653)

L'aggravante inasprisce il trattamento per i reati che hanno come vittime i minori.

Gli istituti di formazione ed educazione includono sia gli istituti scolastici, sia gli istituti di formazione (scuole private, ecc...).

### Avere commesso un delitto non colposo durante il periodo in cui si era ammessi ad una misura alternativa al carcere (654)

L'aggravante è un deterrente alla commissione di nuovi reati per chi sta beneficiando di misure alternative alla detenzione.

### Avere commesso un delitto non colposo contro persone ricoverate (655)

L'aggravante è stata aggiunta per tutelare categorie di soggetti vulnerabili e ricoverati presso strutture sanitarie, sociosanitarie o socioeducative, sia pubbliche che private.

### Avere commesso il fatto durante manifestazioni sportive (656)

È stata introdotta in risposta ai fatti di violenza contro persone o cose commessi durante le manifestazioni sportive.

### Aggravante della clandestinità (abrogata) (656)

L'aggravante della clandestinità è rimasta in vigore tra il 2008 ed il 2010. Prevedeva un aumento di pena contro gli stranieri extracomunitari, e gli apolidi non residenti in Italia, illegalmente presenti nel territorio italiano.

La Corte costituzionale ha dichiarato la norma incostituzionale, perché produttiva di una **discriminazione irragionevole** e **non rispettosa del principio di uguaglianza** (non sussisteva un danno maggiore se il fatto era commesso da uno straniero, non si considerava la colpevolezza dello straniero, la maggiore pericolosità dello straniero era solo presunta).

### Aggravante del reato transnazionale (art. 61-bis) (657)

Serve a sanzionare i **gruppi criminali transnazionali**.

## 10 -- Circostanze aggravanti comuni previste nella parte speciale (658)

Nel tempo, il legislatore ha previsto ulteriori aggravanti in leggi speciali, per fronteggiare gravi fenomeni di criminalità. Le leggi sono state successivamente trasferite nella parte speciale del codice.

Includono i reati commessi per finalità di:

- Terrorismo ed eversione dell'ordine democratico.
- Criminalità organizzata.
- Odio etnico e religioso.
- Eseguire uno o più reati ambientali.

Inoltre, **non partecipano al giudizio di bilanciamento**.

## 11 -- Circostanze attenuanti comuni (659)

Sono previste all'art. 62 cp., e sono ad efficacia comune.

### Avere agito per motivi di particolare valore morale o sociale (659)

La **giurisprudenza** tende a **non applicare** la norma, ritenendo che il reato è **intrinsecamente immorale** perché illecito.

Il **motivo di particolare valore morale** deve essere **apprezzabile dall'intero gruppo sociale**, come ad es., l'eutanasia.

Il **motivo di particolare valore sociale** deve essere **rilevante per l'intero gruppo sociale**, e deve riguardare:

- Valori **esplicitamente contenuti** nella **Costituzione**. Ad es., un reato terroristico che vuole rovesciare l'ordine costituzionale non avrebbe mai un "particolare valore sociale".
- Valori **emersi dopo** l'avvento della Costituzione, e contenuti in **convenzioni internazionali** o **legislazione ordinaria**. Ad es., i **beni ambientali**.

È una circostanza soggettiva, e riferibile soltanto alla persona animata da quel motivo.

### Aver reagito in stato d'ira, determinato dal fatto ingiusto altrui (660)

Il **fatto ingiusto** può consistere in un comportamento:

- Che viola una qualsiasi norma giuridiche.
- Che viola una norma di convivenza sociale.
- Che è in sé legittimo, ma effettuato in maniera vessatoria o con finalità emulative.

Lo **stato d'ira**:

- Deve consistere in una reazione non contenibile con i normali freni inibitori.
- È compatibile con un risentimento pre-esistente, ma deve essere presente un **autonomo e nuovo fatto ingiusto**.

Fra il fatto ingiusto e lo stato d'ira deve intercorrere un **rapporto di causalità psichica**:

- In altre parole, il **fatto ingiusto** deve **direttamente causare** lo **stato d'ira**, e **non** essere un **mero pretesto** per la commissione del reato.
- **Non** è **necessario** che il la **reazione sia proporzionata** al fatto ingiusto, ma una **sproporzione macroscopica** porta ad **escludere l'attenuante**.
- **Non** è **necessario** che la **reazione segua immediatamente** al fatto ingiusto, e l'attenuante può configurarsi anche **per accumulo**.

Si può applicare anche a **persone diverse dalla vittima**, purché sussista comunque lo stato d'ira.

È più controverso applicarla in caso di reazione contro persone diverse dall'autore in caso di concorso nel reato (ad es., colpire chi ha incitato l'autore).

### Avere agito per suggestione di una folla in tumulto (662)

Se una persona agisce perché è presenta una **folla in tumulto**, il legislatore riconosce che i normali processi volitivi sono diminuiti, e pertanto il **dolo è meno intenso**.

Deve esistere un **nesso di causalità psichica** fra la **folla in tumulto** e il **reato commesso in concreto**.

**Unirsi volontariamente** alla folla in tumulto **non può essere usata come pretesto** per un reato già ideato, e pertanto è **necessario** che l'idea di commettere il reato **si formi dopo**.

Si prevedono due limiti:

- La riunione o assembramento **non** devono essere già **illegali** (vietati dalla legge o dall'autorità).
- L'attenuante non è applicabile ai soggetti qualificati come **delinquente o contravventore abituale o professionale**, o **delinquente per tendenza**.

### Danno patrimoniale di speciale tenuità (663)

La speciale tenuità del danno patrimoniale deve essere valutata:

- In primo luogo, secondo un **criterio oggettivo**, e valutando il **valore intrinseco della cosa** ed i **danni patrimoniali causati complessivamente**.
- In via sussidiaria, secondo un **criterio soggettivo**, se il valore oggettivo è modesto, ma la vittima si trova in condizioni economiche disagiate.

La giurisprudenza la ritiene applicabile anche al **delitto tentato**, ma è una soluzione _contra legem_.

Nei **delitti motivati da motivi di lucro**, si valuta anche l'**evento dannoso o pericoloso** che si è **verificato in concreto**. Ad es., nel delitto di cessione di sostanze stupefacenti, è stata applicata nel caso di una dose di hashish pagata dieci euro.

Nel caso in cui si possa applicare questa attenuante, il giudice può anche dichiarare la causa oggettiva di **esclusione della punibilità** per **particolare tenuità del fatto**.

### La persona offesa ha concorso alla determinazione dell'evento (665)

L'attenuante si applica se la **condotta della persona offesa** ha **contribuito a realizzare il fatto di reato** in **maniera volontaria**.

Non può essere applicata:

- Alle figure di reato dove il **consenso della vittima** è un **elemento costitutivo** del reato.
- Ai reati che proteggono beni collettivi.

Il campo di applicazione è estremamente ridotto, e non viene quasi mai applicata.

### Condotte riparatorie (665)

L'attenuante prevede due ipotesi.

La prima riguarda il **risarcimento del danno** e la **restituzione dei beni**:

- Il risarcimento può essere effettuato anche da **terzi** (ad es., compagnia assicuratrice), purché **sia riferibile** all'imputato.
- In caso di **concorso**, se un correo ha **già provveduto al risarcimento**, gli **altri correi** devono **rimborsarlo**, o **avanzare a loro volta una proposta di risarcimento**.
- La **riparazione** deve essere **integrale** ed **effettiva** (la persona risarcita deve poter disporre del denaro, senza condizioni).
- La **restituzione** deve essere effettuata, se possibile.
- La riparazione deve avvenire **prima del giudizio** (apertura del dibattimento di primo grado).

La seconda riguarda l'**annullamento o riduzione** delle **conseguenze pericolose o dannose del reato**:

- La condotta deve essere **spontanea** (**non** conseguire a **fattori esterni**), ed **efficace**.
- Non è applicabile alla collaborazione con l'attività giudiziaria, salvo il caso in cui l'aiuto sia sufficiente per far cessare l'attività criminale.
- **Non è cumulabile** con il **volontario impedimento dell'evento** (art. 56 co. 4 cp.).
- **È applicabile** se il delitto tentato ha prodotto conseguenze dannose o pericolose **diverse da quelle volute**.
- L'annullamento o riduzione deve avvenire **prima del giudizio**.

## 12 -- Attenuanti generiche (668)

Le circostanze **attenuanti generiche** (art. 62-bis cp.) sono **circostanze ad efficacia comune**. Erano presenti nel codice Zanardelli, e sono state reintrodotte nel 1944.

Devono essere:

- **Diverse** da quelle **già previste** all'art. 62 cp., o nella parte speciale.
- **Tali** da giustificare una **diminuzione della pena**.

La valutazione di meritevolezza **non è discrezionale**, ma deve riferirsi ai criteri nell'**art. 133 cp.**:

- Il giudice non può utilizzare lo stesso criterio due volte.
- La concessione dell'attenuante deve essere svincolata dalla valutazione della capacità di delinquere dell'agente,

Il giudice può concedere l'attenuante anche in presenza di situazioni che **realizzano parzialmente** il **modello legale** di una **circostanza attenuante tipica**, purché **non si contraddica la ratio** della norma. Ad es.:

- È **applicabile** nel caso di **risarcimento parziale** del danno.
- **Non** è **applicabile** nel caso in cui l'attenuante di avere agito per suggestione di una folla in tumulto, se la riunione non era stata autorizzata.

Sono considerate delle vere e proprie circostanze attenuanti, ed il giudice procede alla **riduzione di un terzo**. Il dovere di motivazione è più intenso, se la riduzione è minore al terzo.

Possono partecipare al **giudizio di bilanciamento**.

In caso di **recidiva reiterata** per alcuni gravi delitti, si limita la possibilità di applicare le attenuanti generiche. La Corte Costituzionale ha dichiarato che il divieto per il giudice di tenere conto della **condotta successiva alla commissione del reato** viola il **principio di rieducazione** della pena.

Per espressa previsione legislativa, l'**incensuratezza** di per sé non è sufficiente per concedere l'attenuante, ma si deve fare riferimento **anche ad altri elementi**.

La presenza di **precedenti penali** può essere valorizzata ai fini di **negare** la concessione, **ma non** è un **riconoscimento implicito** di recidiva.

## 13 -- Recidiva (672)

### Nozione (672)

La **recidiva** è considerata una **circostanza aggravante** e **inerente alla persona del colpevole**.

Richiede:

- La **commissione** di un altro delitto non colposo, dopo la **condanna con sentenza definitiva** per un precedente delitto non colposo.
  - La condanna include anche le sentenze di applicazione della pena su richiesta delle parti, le condanne riportate all'estero e riconosciute in Italia, e le condanne per cui è intervenuta una causa di estinzione della pena.
  - Le cause di estinzione della pena che estinguono gli effetti penali escludono la recidiva.
- La **maggiore colpevolezza**, rappresentata da:
  - L'**insensibilità verso l'ammonimento** della prima condanna, che deve essere **conosciuta**.
  - L'**accentuata capacità a delinquere** del soggetto, che è assente se il nuovo delitto è stato commesso in circostanze eccezionali, dopo molto tempo, o ha natura radicalmente diversa.

Il **secondo elemento** è valutato **discrezionalmente e facoltativamente** dal giudice. Nel codice Rocco, la recidiva era obbligatoria. Il giudice deve **valutare in concreto** se la reiterazione dell'illecito sia meritevole di pena, perché sintomatica di una maggiore pericolosità.

### Natura giuridica (675)

La **recidiva** può partecipare al **giudizio di bilanciamento**. La **recidiva reiterata** prevede un regime speciale, per cui **non può soccombere** rispetto alle attenuanti.

È una **circostanza soggettiva**, e **non si comunica** ai **concorrenti** del reato.

### Forme (676)

La **recidiva semplice** si applica quando:

- Il secondo delitto, di **qualsiasi specie e gravità**, viene commesso **oltre 5 anni dopo** il primo delitto.
- Il giudice ravvisa l'insensibilità o pericolosità.

Si applica un **aumento di un terzo** sulla pena base.

La **recidiva aggravata** si applica in **tre ipotesi**:

- Il secondo delitto è **della stessa indole** del primo.
- Il secondo delitto è stato commesso **entro 5 anni** dal primo.
- Il secondo delitto è stato commesso **durante o dopo** l'**esecuzione della pena**, o mentre il condannato si **sottraeva volontariamente** dall'esecuzione della pena.

L'aumento della pena per la recidiva:

- **Monoaggravata** (una sola delle ipotesi) è **da un terzo alla metà**.
- **Pluriaggravata** (più di una delle ipotesi) è nella misura fissa della **metà**.

I reati **della stessa indole** sono quelli che:

- Violano la **stessa disposizione di legge**.
- Presentano **caratteri fondamentali comuni**. Ad es.: le circostanze di tempo e persona, la **tipologia criminosa**, le modalità di esecuzione, gli espedienti adottati, le misure di aggressione usate, la stessa tecnica delittuosa, l'identità o affinità del **bene giuridico**, l'identità dei **motivi**...

Il fondamento è punire maggiormente il soggetto che non si è lasciato ammonire nemmeno dall'esecuzione della pena.

La **recidiva reiterata** si applica quando:

- Il soggetto è stato **già sottoposto** all'**aumento di pena** previsto per una qualsiasi **forma di recidiva**.
- Il soggetto commette un nuovo delitto non colposo.

L'aumento di pena per la **precedente recidiva**:

- **Semplice**, è della **metà**.
- **Aggravata**, è di **due terzi**.

L'art. 99 co. 5 prevedeva delle forme di **recidiva obbligatoria**. La Corte Costituzionale le ha dichiarate **costituzionalmente illegittime**, perché l'aumento di pena obbligatorio era irragionevole e contrastava con il principio di uguaglianza e rieducazione (ad es., era obbligatorio applicarle anche in casi di reati temporalmente distanti).

### Effetti sulla misura della pena (680)

Gli aumenti di pena previsti sono in misura fissa, con l'eccezione della recidiva monoaggravata, che conserva il carattere discrezionale.

È **previsto un limite** all'**aumento di pena**, corrispondente al **cumulo delle condanne precedenti**.

### Ulteriori effetti (680)

La recidiva prevede **ulteriori effetti**, oltre all'aumento di pena.

Gli effetti **si applicano solo se** il giudice **dichiara esplicitamente la recidiva**.

Secondo un filone giurisprudenziale minoritario, negare la concessione dell'attenuante generica sulla base di precedenti condanne consiste in una **dichiarazione implicita** di recidiva.

La recidiva **produce gli effetti anche se è equivalente o soccombente** nel giudizio di bilanciamento.

Gli effetti includono:

- L'inapplicabilità della detenzione domiciliare (con qualsiasi forma di recidiva).
- L'inapplicabilità dell'amnistia, l'indulto, la prescrizione della pena (recidivo aggravato e reiterato).
- Condizioni più restrittive per la liberazione condizionale e la riabilitazione.

Per la **recidiva reiterata** in particolare:

<!-- TODO: 682 -->

- Le circostanze attenuanti generiche non possono essere concesse.
- Il concorso di circostanze
- Il concorso formale di reati
- Il reato continuato
- Il patteggiamento allargato è escluso.
- Sono previste misure restrittive per la concessione di misure alternative alla detenzione, e all'accesso ai permessi premio.

In generale, la recidiva reiterata colpisce solo gli autori di reati di ridotta gravità, come i tossicodipendenti, gli spacciatori, e gli autori di piccoli reati contro il patrimonio.

## 14 -- Circostanze che riguardano l'imputabilità (682)

Alcune circostanze inerenti alla persona del colpevole riguardano l'**imputabilità**.

Le **attenuanti** includono:

- L'essere affetto da un vizio di mente parziale.
- L'essere affetto da sordomutismo che riduca la capacità di intendere e volere.
- Gli infraquattordicenni ritenuti imputabili.
- Lo stato di ubriachezza o intossicazione da stupefacenti dovuto a caso fortuito o forza maggiore, che ha ridotto grandemente la capacità di intendere e volere.
- L'intossicazione cronica da alcool o stupefacenti, che riducevano grandemente l'imputabilità.

Le **aggravanti** includono:

- Lo stato di ubriachezza o intossicazione preordinati alla commissione di un reato.
- Lo stato di ubriachezza o intossicazione abituali.

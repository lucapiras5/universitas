# 14 -- Misure di sicurezza (833)

## 1 -- Sistematica delle misure di sicurezza (ibid.)

Le misure di sicurezza sono fondate sulla pericolosità delle persone o cose.

Le misure di sicurezza **personali**:

- Incidono sulla libertà personale.
- Sono applicabili a soggetti imputabili, semi-imputabili (si cumulano con la pena) e non imputabili (in via esclusiva).
- Si dividono in detentive e non detentive.

Le misure di sicurezza **patrimoniali** sono:

- La cauzione di buona condotta.
- La confisca.

La parte speciale del codice prevede ulteriori misure di sicurezza.

## 2 -- Finalità politico-criminali originarie (834)

In teoria, le misure di sicurezza rappresentavano un compresso fra:

- La **scuola classica**, che assegnava alla pena una **sola funzione retributiva**.
- La **scuola positivista**, che richiedeva che le sanzioni servissero anche a **prevenire futuri reati**.

In realtà:

- La reale motivazione politico-criminale era il contrasto alla criminalità dei plurirecidivi con una **sanzione diversa dalla pena**, e **senza i normali contenuti garantistici**.
- Il sistema del "**doppio binario**" costituiva un'**ulteriore pena detentiva**, a **tempo indeterminato**, fondata sulla **pericolosità**, e **cumulabile** con la pena detentiva principale.

## 3 -- Dubbia legittimità costituzionale (835)

La **Costituzione**:

- Prevede l'applicazione del **principio di legalità** alle misure di sicurezza, così che solo il legislatore possa prevederle.
- Fornisce alla **pena** la funzione di **prevenzione speciale**, e pertanto la distinzione fra pena e misura di sicurezza deve riguardare i **contenuti**.

Se la misura di sicurezza è una **variante solo nominale** delle pene, le **misure di sicurezza detentive** sono incostituzionali in quanto strumenti per aggirare le garanzie costituzionali.

La **frode delle etichette** è dimostrata dal fatto che la disciplina per l'esecuzione della pena detentiva è estesa anche all'internato (chi sta eseguendo una misura di sicurezza).

La Corte costituzionale ha escluso l'applicabilità dell'OPG, prima escludendo i minori, dopo prevedendo la libertà vigilata come alternativa all'OPG.

Il legislatore ha disposto la chiusura degli OPG, e l'applicazione del ricovero in ospedale psichiatrico solo come extrema ratio.

## 4 -- Presupposti per l'applicazione (837)

Le misure di sicurezza possono essere applicate alle persone che, **cumulativamente**:

- Sono socialmente pericolose.
- Hanno commesso un fatto:
  - Previsto dalla legge come reato.
  - Un fatto non previsto come reato, ma a cui la legge fa seguire l'applicazione di una misura di sicurezza.

## 5 -- Primo presupposto: reato e quasi-reato (ibid.)

### Requisiti (ibid.)

In caso di soggetto **imputabile** o **semi-imputabile**, il **reato** richiede la presenza di tutti gli elementi costitutivi: fatto tipico, antigiuridicità, colpevolezza e punibilità.

Nel caso di soggetto **non imputabile**, si discute se l'**incapacità di intendere e volere** sia **incompatibile** con il dolo:

- Secondo la giurisprudenza, anche il soggetto non imputabile può essere capace di dolo.
- Secondo la dottrina, il dolo sussiste anche se l'agente non si è rappresentato tutti gli elementi del fatto, perché è caduto in un errore condizionato, dovuto alla sua situazione patologica od immaturità.

La teoria della dottrina non è convincente.

### Quasi-reato (838)

Il quasi-reato è un fatto previsto espressamente dalla legge, a cui consegue l'applicazione della misura di sicurezza.

Sono:

- Il **reato impossibile**.
- L'**accordo per commettere un reato** che **non è realizzato**.
- L'**istigazione a**:
  - Commettere un **reato**, se viene accolta, ma il reato non è commesso.
  - Commettere un **delitto**, se non viene accolta.

Per "persone non punibili":

- Si intendono gli autori di quasi-reati.
- Non gli autori di fatti in cui è presente una causa di non punibilità, perché queste ultime impediscono l'applicazione di misure di sicurezza (art. 210 co. 1 cp.).

## 6 -- Secondo presupposto: pericolosità sociale (839)

### Nozione (ibid.)

La **pericolosità sociale** riguarda la **probabilità** (e **non** la **mera possibilità**) che in futuro vengano commessi nuovi reati, di **qualsiasi tipo**.

### Presunzione della pericolosità sociale (ibid.)

Nella disciplina del 1930, la pericolosità sociale:

- Di regola, era accertata dal giudice.
- Eccezionalmente, poteva essere **presunta dalla legge**, e vincolava il giudice nella valutazione. Ad es., contro i condannati per associazione di tipo mafioso veniva sempre ordinata una misura di sicurezza.

Dopo degli interventi della Corte costituzionale, ed una riforma legislativa, la possibilità di presunzione è stata eliminata, e deve essere **sempre accertata in concreto** dal giudice.

Si deve accertare:

- L'**esistenza** della pericolosità, al momento del giudizio, da parte del giudice di cognizione.
- La sua **persistenza**, al momento dell'esecuzione, da parte del magistrato di sorveglianza.

La misura di sicurezza può essere **revocata in anticipo** alla durata minima, se la pericolosità sociale non persiste più.

### Giudizio di pericolosità sociale (840)

Il giudizio di pericolosità si divide in due momenti:

- L'analisi della personalità del soggetto.
- La prognosi criminale, fondata sul passaggio precedente.

I criteri utilizzati sono gli tutti e gli stessi dell'art. 133 cp.:

- Le caratteristiche del reato (modalità, gravità del danno e pericolo, intensità del dolo o grado della colpa).
- Le caratteristiche dell'autore (condizioni di vita individuale, familiare e sociale, condotta antecedente, contemporanea e susseguente al reato).

Di regola, il giudice valuta la personalità **da solo**. Il **perito** può essere nominato solo nei casi di **incapacità di intendere e volere per cause patologiche**.

## 7 -- Applicazione, esecuzione, revoca ed inosservanza (misure di sicurezza personali) (841)

### 7.1 -- Applicazione (ibid.)

#### Successione di leggi (ibid.)

Le misure di sicurezza sono regolate dalla legge in vigore:

- Al tempo della loro applicazione.
- Al tempo della loro esecuzione, se è diversa.

(Cfr. III, 3)

#### Giudice competente (ibid.)

Di regola, sono applicate dal giudice di cognizione, nella sentenza di condanna o proscioglimento.

Nella sentenza di patteggiamento:

- Se la pena detentiva è superiore a 2 anni, sono applicabili.
- Altrimenti, si può applciare solo la confisca.

### Più misure di sicurezza (ibid.)

Se una persona ha commesso più fatti di reato, per cui sono applicabili più misure di sicurezza:

- Se sono della **stessa specie**, si applica **una sola** misura di sicurezza.
- Se sono di **specie diverse**, il giudice può applicare **discrezionalmente una o più misure**, a seconda della pericolosità del condannato.

Il magistrato di sorveglianza può riunire più misure di sicurezza disposte in procedimenti diversi.

### 7.2 -- Esecuzione (842)

#### Ordine di esecuzione (ibid.)

Se viene disposta insieme ad una pena detentiva:

- Viene eseguita dopo che la pena detentiva viene scontata o si estingue.
- Nel caso di ricovero presso le case di cura e custodia, la misura di sicurezza può essere eseguita prima, tenuto conto delle condizioni del condannato.

Se viene disposta insieme ad una pena non detentiva, la misura di sicurezza deve essere eseguita appena la sentenza di condanna diventa definitiva.

Se viene disposta in una sentenza di proscioglimento, l'esecuzione avviene quando la sentenza passa in giudicato, a meno che non venga disposta l'esecuzione provvisoria.

Se è disposta una misura di sicurezza detentiva ed una non detentiva, si esegue quella detentiva per prima.

#### Sospensione e trasformazione (843)

La misura di sicurezza può essere sospesa per dare esecuzione ad una pena detentiva.

La misura di sicurezza detentiva può essere trasformata in ricovero in un ospedale psichiatrico in caso di infermità psichica sopravvenuta.

Se la misura di sicurezza non è detentiva, si interrompe, ed il soggetto è ricoverato in un ospedale civile.

La misura di sicurezza può essere differita o sospesa negli stessi casi degli art. 146 e 147 cp.

#### Cause di estinzione della pena (ibid.)

Le cause di estinzione della pena impediscono l'applicazione ed esecuzione delle misure di sicurezza personali.

### 7.3 -- Durata e revoca (844)

#### Durata minima (ibid.)

Le misure di sicurezza hanno un **limite minimo** (tranne l'espulsione dello straniero, cfr. cap. 15).

Una volta terminato il limite minimo, si provedere al **riesame della pericolosità**:

- Se la persona è ancora pericolosa, si fissa un **termine per un nuovo riesame**.
- Altrimenti, la misura è revocata.

Il magistrato di sorveglianza può revocare anticipatamente la misura **in ogni momento** se la **persona non è più pericolosa**.

#### Durata massima (ibid.)

Nella **disciplina originale**, le misure di sicurezza erano **indeterminate nel massimo**, e duravano fino a quando durava la pericolosità sociale.

Attualmente, la durata massima delle misure di sicurezza non può superare il massimo della pena dententiva prevista per il reato commesso.

La riforma intendeva mettere fine al fenomeno dell'ergastolo bianco.

### 7.4 -- Inosservanza (845)

Se il soggetto si sottrae volontariamente dall'esecuzione delle misure di sicurezza:

- Della colonia agricola, casa di lavoro, o riformatorio giudiziario, la misura ricomincia a decorrere nella durata minima dal momento in cui viene data esecuzione.
- Dell'OPG o casa di cura e custodia, non è prevista alcuna sanzione.

Le misure di sicurezza non detentive sono regolate autonomamente.

## 8 -- Assegnazione a colonia agricola o casa di lavoro (845)

### Nozione (ibid.)

È riservata ai **soggetti imputabili** condannati a **pena detentiva** e ritenuti **socialmente pericolosi**.

La misura di sicurezza è unica, con due differenti modalità esecutive (colonia agricola, o casa di lavoro). Tuttavia, gli istituti destinati all'esecuzione della misura di sicurezza non si distinguono da quelli per l'esecuzione della misura detentiva, e pertanto rappresentano **solo un prolungamento della pena detentiva**.

### Destinatari (846)

#### Delinquenti abituali, professionali o per tendenza (847)

L'**abitualità nel delitto** può essere:

- **Ritenuta dal giudice**, se sono già presenti condanne per due delitti non colposi, ed in occasione della nuova condanna, il giudice ritiene che in base alle circostanze dell'art. 133 cp., il condannato sia **dedito al delitto**.
- **Presunta dalla legge**, se sono già presenti condanne per tre delitti non colposi, della stessa indole, per un ammontare complessivo di cinque anni, commessi non contestualmente, ed entro dieci anni dall'ultimo dei delitti precedenti. In ogni caso, il giudice deve **accertare in concreto** la pericolosità.

La **professionalità nel delitto** può essere dichiarata quando:

- Esistono i presupposti per l'**abitualità del delitto**, che non deve essere stata dichiarata in precedenza.
- Viene commesso un **ulteriore delitto**.
- Si ritiene che il soggetto **viva abitualmente, in tutto o parte**, con i **proventi del reato**.

Il **delinquente per tendenza** può essere dichiarata contro:

- Chi compie un delitto non colposo contro la vita o incolumità altrui.
- Le circostanze del reato rivelano una **speciale inclinazione al delitto**.

È difficile per il giudice accertare la delinquenza per tendenza, ed è usata raramente.

L'abitualità, professionalità e tendenza producono altri effetti penali, in tema di prescrizione della pena, interruzione della prescrizione, sospensione condizionale della pena.

#### Rinnovata pericolosità (848)

La colonia agricola/casa di lavoro può essere applicata anche a chi è stato già dichiarato delinquente abituale, professionale o per tendenza, ma poi la misura di sicurezza è stata revocata, ma il soggetto commette un nuovo delitto non colposo, che dimostra la rinnovata pericolosità.

#### Ulteriori casi indicati dalla legge (ibid.)

### Durata minima (850)

La **durata minima**:

- Per i delinquenti di tendenza, è di 4 anni.
- Per i delinquenti professionali è di 3 anni.
- Per i delinquenti abituali, è di 2 anni.
- Per le altre ipotesi, è di 1 anno.

La **durata massima** è uguale al massimo della pena edittale per il reato commesso (cfr. 7.3.2).

## 9 -- Assegnazione a casa di cura e custodia (849)

### Introduzione (ibid.)

Si applica ai **soggetti semi-imputabili** e **socialmente pericolosi**. Viene eseguita **in aggiunta** e **successivamente** alla pena detentiva.

In teoria, avrebbe dovuto avere una funzione sia custodiale, sia curativa, ma in pratica, rappresentava un duplicato del carcere.

Attualmente, viene eseguita esclusivamente nelle strutture sanitarie chiamate "Residenze per l'esecuzione delle misure di sicurezza".

### Destinatari (850)

I destinatari sono soggetti **semi-imputabili**, a causa di:

- Infermità psichica, che **non sia dovuta** a disturbi **temporanei** di **origine fisica**.
- Intossicazione cronica da alcool o sostanze stupefacenti.
- Sordomutismo.

#### Pena diminuita (ibid.)

L'applicazione della misura richiede che la pena sia stata diminuita, in conseguenza dell'attenuante della semi-imputabilità.

Pertanto, se la pena non è diminuita in sede di bilanciamento con le aggravanti, la misura sarebbe irragionevolmente non applicabile.

#### Minorenni (ibid.)

La misura non può essere applicata nei confronti degli infraquattordicenni, che invece sono soggetti alla libertà vigilata o al riformatorio.

### Durata (851)

La durata minima è:

- 3 anni (ergastolo o reclusione superiore a 10 anni).
- 1 anno (reclusione superiore a 5 anni).
- 6 mesi (altrimenti).

Nell'ultimo caso, può essere sostituita dalla libertà vigilata.

### Ulteriori destinatari (ibid.)

Gli ubriachi abituali e le persone dedite all'uso di sostanze stupefacenti, che sono naturalisticamente incapaci, ma giuridicamente imputabili, sono destinatari di questa misura di sicurezza.

## 10 -- Ricovero in un OPG (851)

### Introduzione (ibid.)

Questa misura viene applicata a chi ha commesso un **delitto doloso** ed è **socialmente pericoloso**, ma è **stato prosciolto** per:

- Vizio di mente totale determinato da infermità psichica.
- Intossicazione cronica da alcool o sostanze stupefacenti.
- Sordomutismo.

In teoria, gli OPG dovevano avere una funzione prevalentemente terapeutica, ma in realtà, avevano quasi la stessa funzione del carcere, con funzione prevalentemente represssiva.

### Corte Costituzionale (852)

Nel 2003 la Corte Costituzionale dichiara la misura di sicurezza incostituzionale, nella parte in cui non permetteva al giudice di adottare una **diversa misura di sicurezza idonea** ad assicurare **cure adeguate**.

La **libertà vigilata** viene indicata come la misura alternativa, con l'adozione di prescrizioni per evitare la commissione di nuovi reati. Dopo la sentenza della Corte Costituzionale, la giurisprudenza ha prevalentemente concesso la libertà vigilata.

Nel 2014, la **libertà vigilata** diventa la **regola**, e l'OPG l'eccezione, che può essere disposta solo se ogni altra misura di sicurezza risulta inadeguata.

### REMS (853)

Nel 2015, gli **OPG vengono chiusi**, e le misure di sicurezza del **ricovero in OPG** e **assegnazione a casa di cura e custodia** sono **eseguite solo presso** le **REMS** (Residenze per l'Esecuzione di Misure di Sicurezza).

### Destinatari (854)

I destinatari sono soggetti la cui capacità di intendere o volere era totalmente esclusa al momento della commissione dle fatto.

L'infermità psichica non è riferibile a disturbi mentali occasionali e transitori dovuti ad infermità fisica.

### Delitto doloso (ibid.)

Il soggetto deve avere commesso un **delitto doloso**, che ha struttra coincidente con il dolo del soggetto imputabile.

### Pericolosità sociale (ibid.)

La Corte Costituzionale ed il legislatore hanno eliminato la **presunzione di pericolosità** prevista originariamente, e ha richiesto l'accertamento della pericolosità in concreto per tutte le misure.

La pericolosità sociale è un requisito in crisi:

- Il giudice deve determinarla da solo, senza l'aiuto di esperti.
- In ogni caso, va limitata ai **reati identici o affini** a quello commesso, come **espressione della stessa patologia**.

Il legislatore ha determinato alcuni criteri per l'accertamento:

- Le condizioni di vita individuali, familiari e sociali non hanno rilevanza, per evitare che la decisione si fondi solo sull'abbandono sociale.
- La mancanza di programmi terapeutici individuali non è sufficiente.

Secondo la Corte Costituzionale, l'intervento è necessario solo per riservare l'applicazione di **misure detentive** ai soggetti le cui **condizioni mentali** lo richiedono.

### Durata minima (856)

La durata minima è:

- 2 anni, in generale.
- 5 anni, se il reato è punito con reclusione non inferiore a 10 anni.
- 10 anni, per i reati puniti con l'ergastolo.

## 11 -- Ricovero dei minori in un riformatorio giudiziario (856)

### Introduzione (ibid.)

La misura di sicurezza è rivolta ai **minori socialmente pericolosi**, e avrebbe dovuto assolvere prevalentemente ad una finalità **educativa e di inserimento**. Tuttavia, risultava spesso **criminogena e segregante**.

È stata riformata nel 1988, per diminuirne l'applicazione e farla eseguire mediante affidamento coattivo ad una comunità educativa.

### Destinatari (ibid.)

Si applica ai quattordicenni e infraquattordicenni, ma solo:

- In relazione a una ristretta gamma di **gravi delitti dolosi** (la disciplina originaria prevedeva l'applicabilità per qualsiasi delitto, anche colposo).
- Secondo una definizione restrittiva della pericolosità sociale del minore (l'uso di armi o mezzi di violenza personale, o la partecipazione a delitti di criminalità organizzata).

La restrizione dell'ambito di applicazione porta a numeri molto ridotti.

### Durata (858)

La durata minima è di 1 anno, salvo revoca anticipata.

### Compimento di 18 anni (ibid.)

Quando il minore compie 18 anni, se la pericolosità sociale permane:

- Può restare affidato alla comunità fino a 25 anni.
- Al compimento di 21 anni, il giudice può sostituire la misura di sicurezza con la colonia agricola, o la casa di lavoro.

## 12 -- Libertà vigilata (858)

### Introduzione (ibid.)

È una misura di sicurezza **non detentiva**, che prevede:

- **Prescrizioni limitative della libertà personale**, controllate dall'autorità di pubblica sicurezza.
- **Interventi di sostegno e assistenza**, affidati al **servizio sociale**, con la funzione di:
  - Evitare il compimento di nuovi reati.
  - Promuovere il reinserimento sociale del soggetto.

I **contenuti** della misura di sicurezza:

- Sono determinati dalla legge in misura minima.
- La giurisprudenza ha creato una serie di misure generalmente imposte.
- Devono essere tali da non pregiudicare la funzione della misura di sicurezza.

### Destinatari (859)

La legge prevede dei casi in cui la pericolosità sociale viene presunta, ma la presunzione di pericolosità è stata abrogata, e si deve **sempre verificare la pericolosità sociale in concreto**.

Può essere applicata contro:

- I condannati alla reclusione.
- Gli autori di quasi-reati (cfr. 5.2).
- Il contravventore abituale o professionale che non è più sottoposto ad una misura di sicurezza, ma commette un altro reato.
- Il soggetto sottoposto alla colonia agricola o casa di lavoro, che viene dimesso, ma è ancora socialmente pericoloso.
- Il condannato a pena detentiva ammesso alla **liberazione condizionale**, se socialmente pericoloso.

Viene applicata in tutti i casi in cui la legge prevede una misura di sicurezza, senza specificare la specie.

### Durata (860)

La durata minima è di:

- 1 anno, in generale.
- 3 anni, per la reclusione superiore a 10 anni o l'ergastolo.
- La durata della pena inflitta, per la liberazione condizionale.

**Non** è previsto un **limite massimo**, dato che **non** è una **misura detentiva**. Sussiste fino alla sua **revoca** a seguito di accertamento della cessazione di pericolosità.

### Violazione degli obblighi (ibid.)

In caso di violazioni, il giudice può:

- Aggiungere la **cauzione di buona condotta**.
- **Sostituire** la libertà vigilata con una **misura di sicurezza detentiva**, se le violazioni sono gravi e ripetute (la colonia agricola o casa di lavoro, o il riformatorio giudiziario).
- **Revocare** la **liberazione condizionale** (se concessa).

## 13 -- Divieto di soggiorno in uno o più comuni o province (860)

Il divieto di **soggiornare**:

- Riguarda **determinati comuni e province**.
- Include **anche** il fermarsi in quei luoghi in maniera **occasionale o breve**.

I **destinatari** sono gli autori di alcune **categorie di delitti tassativamente indicati** dalla legge.

Può essere applicata indipendentemente dalla quantità di pena inflitta, e dura almeno 1 anno.

In caso di trasgressione, ricomincia a decorrere il periodo minimo, e se la trasgressione è grave o ripetuta, si applica la libertà vigilata.

Il divieto è costituzionalmente legittimo se ricondotto alla nozione di pubblica sicurezza, per evitare la commissione di nuovi reati.

## 14 -- Divieto di frequentare osterie e pubblici spacci di bevande alcoliche (861)

Il divieto riguarda solo la frequentazione sistematica, e non anche sporadica, di esercizi in cui si vendono alcolici.

Il destinatario è l'autore di un reato commesso in stato di ubriachezza abituale.

La durata minima è di 1 anno, ed in caso di trasgressione si può applicare la libertà vigilata o la cauzione di buona condotta.

## 15 -- Espulsione dello straniero e allontanamento del cittadino UE (ibid.)

### Introduzione (ibid.)

L'espulsione dello straniero e l'allontanamento del cittadino di uno Stato Membro UE sono **misure di sicurezza personali non detentive**.

L'espulsione dello straniero è prevista:

- In ambito penale:
  - Come misura di sicurezza.
  - Come pena sostitutiva della pena detentiva.
  - Come pena sostitutiva della pena pecuniaria, per i reati di immigrazione clandestina, o inottemperanza all'ordine di espulsione.
  - Come misura alternativa alla detenzione.
- In ambito amministrativo:
  - Prescinde dalla commissione di un reato, ed è applicata con maggiore frequenza.
  - Viene utilizzata contro i "clandestini" ed i soggetti che non hanno richiesto il permesso di soggiorno od il rinnovo.

Entrambe le misure di sicurezza comportano:

- L'allontanamento coattivo dal territorio dello Stato.
- La condanna ad una reclusione superiore a 2 anni.

Differiscono per i destinatari e l'iter da seguire.

### Presupposti (862)

L'**espulsione e allontanamento** sono applicabili:

- Per la condanna a pena detentiva superiore a 2 anni.
- Per la condanna a pena detentiva di qualsiasi ammontare, nei casi di delitto contro la personalità dello Stato.

La sola **espulsione** è applicabile:

- Al delitto doloso, con reclusione massima superiore a 3 anni.
- Al delitto colposo, con reclusione massima superiore a 5 anni.
- A seguito di condanna per delitto in materia di sostanze stupefacenti.

La **pericolosità sociale**:

- Deve essere accertata in concreto in ogni caso.
- In caso di **condannato a pena sospesa**, la pericolosità sociale non sussiste, altrimenti la misura non sarebbe stata concessa.
- Nel caso di **allontanamento di cittadino**, è condizionata dai vincoli UE, e deve deve essere indiziata:
  - Da motivi di sicurezza dello Stato (criminalità organizzata).
  - Da motivi di pubblica sicurezza (incolumità pubblica).
- Per la Corte EDU, se la misura di sicurezza **redice legami familiari**, deve essere applicata solo contro gli autori di reati gravi.

### Destinatari (863)

La misura di sicurezza può essere applicata:

- Agli stranieri, intesi come extracomunitari e apolidi non residenti.
- Ai cittadini di uno Stato Membro dell'UE.

Non si può applicare:

- Ai cittadini italiani, e a quelli che hanno perso la cittadinanza, ma sono ancora considerati cittadini ai fini dei delitti contro la personalità dello Stato.
- Agli apolidi residenti nello Stato.

### Autorità compentente (864)

L'autorità competente ad eseguire la misura di sicurezza è il **questore**, che deve comunicare l'espulsione/allontanamento al **giudice di pace**, che deve convalidarla entro 48 ore.

L'interessato può proporre ricorso per Cassazione, ma ciò non sospende l'esecuzione della misura.

### Trasgressione all'ordine (ibid.)

La trasgressione all'ordine configura un'autonoma fattispecie delittuosa, punita con la reclusione da 1 a 4 anni.

La trasgressione può consistere:

- Nella permanenza abusiva, dopo aver ricevuto l'ordine.
- Nel ritorno abusivo, dopo che l'espulsione/allontanamento sono stati eseguiti.

Sono misure di sicurezza non temporanee, e la trasgressione può verificarsi in qualsiasi momento sucessivo all'esecuzione dell'ordine di accompagnamento alla frontiera.

## 16 -- Tipologia e disposizioni comuni alle misure di sicurezza patrimoniali (865)

Le misure di sicurezza patrimoniali incidono sul patrimonio, e sono:

- La **cauzione di buona condotta**.
- La **confisca**.

Le disposizioni comuni con le misure di sicurezza personali riguardano:

- L'applicazione del principio di legalità.
- La regolazione secondo la legge in vigore al momento dell'applicazione.
- Il fatto che sono ordinate dal giudice di cognizione, nella sentenza di condanna o proscioglimento, e possono essere disposte successivamente solo nei casi previsti dalla legge.

## 17 -- Cauzione di buona condotta (ibid.)

### Nozione (ibid.)

La cauzione di buona condotta avviene mediante:

- Il **deposito** di una somma di denaro.
- La **prestazione di una garanzia**, per una somma equivalente.

La finalità è di distogliere il soggetto dal commettere nuovi reati, utilizzando il danno patrimoniale come deterrente.

Se il soggetto commette un delitto, o una contravvenzione punita con l'arresto, perde la somma di denaro.

La misura è praticamente assente nella prassi.

### Destinatari (866)

La misura si applica:

- In aggiunta o in alternativa alla libertà vigilata.
- A chi è stato dimesso dalla colonia agricola/casa di lavoro, ma è ancora socialmente pericoloso (in alternativa alla libertà vigilata).
- A chi ha violato gli obblighi imposti dalla libertà vigilata.
- A chi ha trasgredito al divieto di frequentare osterie e pubblici spacci.
- A chi ha riportato condanne per esercizio di un gioco d'azzardo, purché contravventore abituale o professionale.

### Durata massima (ibid.)

La durata minima è di 1 anno, la durata massima di 5 anni, e può essere revocata anticipatamente.

Se il destinatario **non deposita la somma**, **né presta le garanzie**, il giudice sostituisce la misura con la **libertà vigilata**.

## 18 -- Confisca (866)

### Introduzione (ibid.)

La confisca consiste nell'**espropriazione** ad opera dello Stato di **cose** che possono essere:

- **Attinenti ad un reato**.
- **Di per sé criminose**.

Viene largamente utilizzata contro la criminalità organizzata e la criminalità orientata al profitto.

L'ordinamento prevede un'ipotesi di confisca generale, e numerose ipotesi speciali, previste in relazione a determinati reati o gruppi di reati.

Esistono vari tipi di confisca:

- La confisca di per sé è una **misura di sicurezza** perché ha una **finalità preventiva e cautelare**.
- La **confisca per equivalente** è prevalentemente **repressiva** e viene considerata una **pena sostanziale**.
- La **confisca amministrativa** è una **sanzione amministrativa accessoria**.
- La confisca può essere utilizzata anche come **misura di prevenzione** di reati.

### Pericolosità della cosa (868)

La pericolosità della cosa viene intesa come probabilità che se la cosa viene lasciata nella disponibilità del reo, costituisca un incentivo per la commissione di ulteriori illeciti.

La pericolosità:

- In generale deve essere **accertata in concreto**, e la confisca è **facoltativa**.
- In alcuni casi, è **presunta dalla legge**, e la confisca è **obbligatoria**.

Il **sequestro preventivo** è il provvedimento prodromico alla confisca:

- **Può** essere disposto durante le indagini preliminari.
- **Deve** essere disposto nel corso di procedimenti per **delitti contro la PA**.

La confisca ha **durata perpetua**, perché la **pericolosità è immanente alla cosa**.

### Confisca facoltativa (ibid.)

#### Oggetto (ibid.)

La confisca facoltativa riguarda le cose:

- **Utilizzate** per l'effettiva commissione del reato.
- **Predisposte** per la commissione del reato, ma non utilizzate in concreto.

È necessario un nesso di finalità fra il bene, e la condotta criminosa.

Il **prodotto del reato** sono le **cose materiali create** in conseguenza dell'**azione penalmente rilevante**.

Il **profitto del reato** è l'**utilità economica** conseguita direttamente o indirettamente a causa del reato.

#### Condizioni (869)

Per applicare la **confisca facoltativa**:

- Il procedimento deve essere terminato con una **condanna** o **sentenza di patteggiamento**.
- La cosa **non deve appartenere** a una **persona estranea al reato**, intesa come persona che **non** ha **concorso** né **tratto beneficio** dal reato.

### Confisca obbligatoria (870)

#### Ipotesi (ibid.)

Il **prezzo del reato**:

- Il **denaro o altra utilità economica** che sono state date per **istigare o determinare** il soggetto a commettere il reato.
- Per evitare che il soggetto sia motivato a commettere altri reati a causa del profitto conseguito.

Nei **reati informatici**:

- I **beni e strumenti** utilizzati per la commissione.
- Il **prodotto e profitto** dei reati.

Le **cose intrinsecamente criminose**:

- Le cose la cui fabbricazione, uso, porto, detenzione o alienazione è prevista dalla legge come reato.
- Bisogna distinguere fra:
  - **Divieto assoluto**, sempre vietato.
  - **Divieto relativo**, autorizzabile in via amministrativa.
- Possono essere sequestrate:
  - Anche in **assenza di condanna**.
  - Anche se di **persone estranee al reato**, ma solo nei casi di **divieto assoluto**.

#### Assenza di sentenza di condanna (871)

Un problema particolare riguarda l'applicabilità della **confisca obbligatoria** nei casi di **intervenuta prescrizione**.

La Cassazione, in materia di **confisca urbanistica**:

- Inizialmente, richiedeva una sentenza di condanna, e pertanto la confisca obbligatoria era inapplicabile in caso di prescrizione.
- Successivamente, richiede l'accertamento della commissione del fatto, nelle componenti oggettive e soggettive, e la confisca era applicabile anche a seguito di prescrizione.

### Confisca per equivalente (874)

La **confisca per equivalente** è prevista per alcune specifiche figure di reato.

Ha per oggetto somme di denaro, beni o altre utilità di cui il colpevole ha disponibilità, per un **valore corrispondente** al **prezzo, prodotto o profitto** del reato.

Può essere applicata:

- Se la **confisca diretta** non è possibile.
- In caso di concorso di persone, può essere applicata per l'intero contro uno qualsiasi dei concorrenti, anche se il profitto o prezzo non è transitato nel suo patrimonio.

#### Natura giuridica (ibid.)

La confisca per equivalente ha la **natura di pena sostanziale**, perché i **beni confiscati** **non sono legati al reato**.

#### Ambito di applicazione (875)

La confisca per equivalente è stata introdotta nel 1996, limitatamente all'usura. Attualmente, può essere applicata in un'ampia gamma di ipotesi, in continua espansione, sia nel codice penale (art. 240 co. 2 n. 1-bis), che nella legislazione speciale (reati societari, tributari, relativi agli stupefacenti).

#### Definizione di profitto del reato (ibid.)

L'esatta nozione di profitto del reato è dibattuta in giurisprudenza:

- Si include sempre il profitto diretto.
- Alcune decisioni includono anche il profitto indiretto o mediato.
- Il profitto deve sempre essere un mutamento materiale ed attuale, e non può riguardare vantaggi sperati o futuri.
- Nel caso di **attività in sé lecite**, dove il reato è l'eccezione, si sequestra il **profitto netto**, e si escludono i costi sostenuti per il reato.
- Nel caso di **attività integralmente illecite**, che sono sempre reati:
  - Si sequestra il **profitto lordo**, senza tenere conto dei costi per il reato.
  - La logica è di non sottoporre lo Stato al rischio dell'esito negativo del reato.

#### Confisca allargata (877)

La confisca allargata è un'ulteriore ipotesi di **confisca obbligatoria**:

- Si applica ai delitti di associazione mafiosa e delitti contro la PA.
- Prevede la confisca di **denaro, beni o altre utilità** che **cumulativamente**:
  - Sono di **valore sproporzionato** rispetto al **reddito** del condannato.
  - Di cui il soggetto **non possa dimostrare la provenienza**.

Se non è possibile procedere alla confisca, si usa la **confisca per equivalente**.

## 19 -- Misure di prevenzione (877)

### Introduzione (ibid.)

Le misure di prevenzione del reato:

- Sono **formalmente estranee** al diritto penale.
- Svolgono **funzione di prevenzione** del reato, insieme alle pene e misure di sicurezza.
- **Non presuppongono** la commissione di un fatto penalmente rilevante.

### Origine (878)

Le misure di prevenzione nell'ottocento erano dedicate al controllo di soggetti **presunti pericolosi**, contro cui **non esistevano prove sufficienti** per incolparli. Ad es., vagabondi, persone dedite a condotte contrarie al buon costume, ecc...

Nel tempo, si rivolgono alla **prevenzione antimafia**, che diventa l'ambito di applicazione principale.

### Attualmente (ibid.)

La disciplina delle misure di prevenzione è contenuta nel **codice antimafia**.

Le misure principali sono:

- Il **sequestro**, che è una misura temporanea, e viene disposta quando:
  - La persona potrebbe essere sottoposta a sorveglianza speciale.
  - Il valore dei beni è sproporzionato al reddito o attività economica svolta.
  - I beni sono frutto di attività illecite o ne costituiscono il reimpiego.
- La **confisca**:
  - È **permanente**, ma può essere **revocata** se si dimostra successivamente che il soggetto era **assolutamente estraneo** ai fatti di reato.
  - Viene disposta quando il soggetto che è stato sottoposto a sequestro non può giustificare la legittima provenienza dei beni.

### Costituzionalità (879)

La Corte Costituzionale:

- Ritiene le misure di sicurezza **generalmente legittime**, perché tese a garantire la sicurezza pubblica.
- Richiede che siano sottoposte ad un **vincolo di legalità**.
- **Vieta** l'uso della **pericolosità generica**:
  - Nella sentenza CEDU **de Tommaso c. Italia**, la Corte EDU condanna l'Italia per prevedere una misura preventiva che restringe la libertà personale, ma non fornisce sufficienti elementi di fatto per valutare la pericolosità sociale.

Esistono ulteriori dubbi di legittimità costituzionale riguardo la **presunzione di non-colpevolezza**:

- Le misure antimafia sono dei surrogati della pena, quando mancano le prove per applicarla.
- Sono previste misure di prevenzione anche per forme di criminalità che non presentano le difficoltà probatorie delle misure antimafia.
- La prova della provenienza legittima dei beni nel sequestro è un'inversione dell'onere della prova.

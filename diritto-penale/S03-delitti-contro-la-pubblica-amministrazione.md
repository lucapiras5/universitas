# Parte III -- Delitti contro la pubblica amministrazione

# Capitolo I -- Introduzione generale, qualifiche soggettive

## 1 -- Sistematica dei delitti contro la PA (401)

Il titolo sui delitti contro la PA è diviso in base alla **direzione dell'aggressione**:

- Il primo capo riguarda i **delitti dei pubblici ufficiali**.
- Il secondo capo riguarda i **delitti dei privati**.

Il terzo capo contiene **disposizioni comuni**, che hanno **portata generale** e non sono limitate al singolo titolo in cui sono contenute.

Vari fattori hanno determinato l'evoluzione rispetto alla disciplina iniziale. Il **codice Rocco** prevedeva:

- Una **nozione ampia di PA**, secondo la logica dello **Stato autoritario**.
- Il **dovere di fedeltà** dei soggetti con **qualifiche pubblicistiche**, e la **tutela del prestigio** della PA.

La **Costituzione** prevede:

- Muta la **concezione** della PA:
  - Il **principio di legalità** come criterio per l'**organizzazione ed azione** della **PA**.
  - Il **buon andamento** riguarda l'**efficienza** dell'azione pubblica.
  - L'**imparzialità** è la **parità di trattamento** dei soggetti da parte della PA.
- Pertanto, i reati contro la PA:
  - **Non** puniscono più la **mera violazione amministrativa**.
  - Piuttosto, puniscono la **distorsione dell'esercizio della funzione pubblica**.

Le **nuove forme di organizzazione**:

- Ad es., la commistione fra il modello pubblico e privato in determinate attività.
- Ha imposto alla giurisprudenza di valutare l'ambito di applicazione delle qualifiche pubblicistiche.

Le **nuove forme di criminalità**:

- Ad es., le indagini di Tangentopoli e di criminalità organizzata.
- I nuovi fenomeni hanno portato alla rilettura e riforma di reati esistenti, e l'introduzione di nuovi reati.

L'**internazionalizzazione dei traffici commerciali**:

- La legislazione nazionale limitava le qualifiche di PU e IPS solo ai soggetti pubblici nazionali.
- Pertanto, le norme erano inapplicabili se la corruzione riguardava funzionari europei o internazionali.

Le **persone giuridiche**:

- Hanno un ruolo rilevante nei reati di frode nei finanziamenti pubblici e corruzione.
- L'introduzione della **responsabilità degli enti** permette di prevenire e reprimere queste forme di criminalità.

Le riforme dei reati nella PA:

- Con la legge Severino (2012), si è utilizzata una strategia integrata di **prevenzione** dei reati.
- Con le riforme dal 2015 alla legge "spazzacorrotti" (2019) si è aumentata il **grado repressivo** dei reati.
- La riforma del 2020 ha inciso sul reato di abuso d'ufficio.

## 2 -- Qualifiche soggettive pubblicistiche (408)

Nel terzo capo, si trova la distinzione fra i vari soggetti attivi. Le definizioni valgono "**agli effetti della legge penale**", e non solo dei due titoli precedenti.

La distinzione fra **incaricato di pubblico servizio** (IPS) e **soggetto privato** determina l'applicazione dei **reati propri** dei pubblici ufficiali.

Tutti i delitti compiuti da un **pubblico ufficiale** (PU) possono essere **anche** compiuti da un **IPS**.

L'**esercente di un servizio di pubblica necessità** **non dà carattere pubblicistico** al servizio, ed il soggetto rimane un privato.

### Pubblico ufficiale (409)

La **versione originale** della definizione di pubblico ufficiale:

- Era **ampia**, e non comprendeva non solo l'attività amministrativa in senso stretto.
- Era **tautologica**, perché richiamava le funzioni (amministrativa, legislativa, giuridica) senza definirle.
- La giurisprudenza verificava l'esistenza della **qualifica pubblicistica**:
  - Secondo un **criterio oggettivo**, il fatto compiuto deve essere **esercizio di una funzione** (e non è sufficiente che il soggetto sia dipendente da un ente pubblico).
  - Secondo la presenza di **indici sintomatici**, che indicavano la presenza di un pubblico potere.

L'art. 357 viene **riformato nel 1990**. Le definizioni:

- Sono validi agli **effetti della legge penale**.
- Usano il **criterio oggettivo**.

La **funzione legislativa** è esercitata da:

- **Parlamentari**.
- **Governo**, nell'approvazione di **decreti-legge** e **decreti legislativi**.
- **Consiglieri regionali**.
- Province autonome di Trento e Bolzano.

La **funzione giudiziaria** è esercitata da:

- La magistratura giudicante e requirente.
- I magistrati ordinari, amministrativi, militari, onorari.
- I componenti delle commissioni tributarie.
- I giudici della Corte Costituzionale.
- Dai soggetti che svolgono **funzioni ausiliarie del giudice**.

Il **difensore**:

- Normalmente, svolge un servizio di pubblica necessità.
- Ha qualifica di PU quando svolge la **verbalizzazione** nelle **indagini difensive**.

La **funzione amministrativa**:

- Può essere individuata in vari modi.
- Secondo la **modalità di disciplina**:
  - Deve essere regolata da norme di **diritto pubblico** e **atti autoritativi**.
  - Le norme di **diritto pubblico** sono quelle che vincolano l'azione di un soggetto, per perseguire determinati obiettivi, o regola l'organizzazione dell'amministrazione.
  - Gli **atti autoritativi** sono una modalità di estrinsecazione delle attività previste dalle norme di diritto pubblico.
- I **poteri tipici** della PA sono:
  - Il potere di **formazione della volontà** riguarda le attività finalizzate al processo decisionale pubblico, ed esclude le attività fattuali od organizzative.
  - Il potere di **manifestazione della volontà** richiede la **rappresentanza esterna**, ed esclude mansioni esecutive o di informazione.
  - Il potere **autoritativo** è un atto di imperio che può **incidere unilateralmente** sulla sfera giuridica altrui.
  - Il potere **certificativo** riguarda le capacità di **documentazione** (autenticazione, certificazione, ecc...).

### Incaricato di pubblico servizio (414)

Il codice penale definiva l'incaricato di pubblico servizio in maniera tautologica. Gli unici elementi certo la **nozione oggettiva** fondata sul tipo di attività.

La giurisprudenza considerava la **finalità pubblica** e la **regolamentazione pubblica** come indici utili.

Gli operatori bancari:

- In una sentenza del 1981 la raccolta del risparmio ed esercizio del credito era una funzione di interesse pubblico, e pertanto gli operatori bancari erano IPS.
- Nel 1987--1989, l'ordinaria attività di credito viene considerata privata, tranne che in alcune eccezioni (crediti speciali o agevolati, attività in ambito monetario, valutario, fiscale e finanziario).

La riforma dell'art. 358 nel 1990:

- Definisce due elementi comuni ai PU:
  - La **rilevanza** ai fini della **legge penale**.
  - Il **criterio oggettivo** per cui rileva la **mansione concretamente esercitata**.
- Definisce il **servizio pubblico**:
  - È un'attività **disciplinata** come le **funzioni pubbliche**, ma **senza** i **poteri tipici**.
  - Pertanto, deve essere disciplinato da **norme di diritto pubblico** o **atti autoritativi**.
  - Le attività svolte in concessione devono essere disciplinate da norme di diritto pubblico.
  - Gli incaricati della riscossione dei tributi sono IPS.
  - Tuttavia, la **giurisprudenza** ha cercato di svalutare il criterio della disciplina pubblica, e valorizzare il criterio del **fine pubblico dell'attività**.

Il **pubblico servizio non** è integrato da **mere prestazioni d'opera materiali** e **prive di autonomia decisionale** (ad es., portalettere, autista, ecc...).

### Problemi di qualificazione (418)

Nonostante la riforma del 1990, rimangono dei problemi interpretativi.

Il **personale medico**:

- Se lavora presso un **ospedale pubblico** ha sicuramente una **qualifica pubblicistica**.
- Se lavora presso un **ospedale privato**, ma **convenzionato** con il servizio sanitario nazionale, sulla base del **criterio oggettivo**, è:
  - Un **PU** se esercita il **potere pubblico di certificazione** (ad es., diagnosi, prescrizioni, cartella clinica).
  - Un **IPS** durante le visite all'interno della struttura.
- Se l'ospedale privato **non è convenzionato**, allora non sussiste la qualifica pubblica, nonostante l'interesse pubblico al servizio.
- Nello svolgimento di **attività intra moenia** permane la qualifica pubblicistica.

Gli **enti pubblici privatizzati**:

- La trasformazione in società per azioni è stata considerata irrilevante.
- Gli addetti al controllo e accertamento delle infrazioni delle ferrovie dello Stato sono PU.
- Le Poste sono regolate da norme di diritto pubblico, e anche l'attività bancaria (bancoposta) è ancora considerata attività pubblica.

Le **società per azioni a prevalente capitale pubblico**:

- La qualifica pubblicistica **non** deriva dalla **partecipazione azionaria**, ma dalla **disciplina pubblicistica**.

## 3 -- Esercente un servizio di pubblica necessità (420)

La qualifica di **esercente di un servizio di pubblica necessità** ha **rilevanza marginale**.

A differenza di PU e IPS, sono **soggetti privati**. La qualifica ricorre in due casi:

- Per le **professioni** forensi, sanitarie, e ogni altra professione per cui serve una **speciale abilitazione dello Stato**, ed il pubblico deve **obbligatoriamente avvalersi** del professionista.
- Quando il soggetto svolge un **servizio dichiarato di pubblica necessità** sulla base di un **atto della PA**.

La qualifica di esercente di un servizio di pubblica necessità è di **natura oggettiva**, e si valuta la condotta esercitata in concreto.

## 4 -- Funzionari stranieri e sovranazionali (421)

Le definizioni di IPS e PU riguardano le qualifiche pubblicistiche nazionali. L'evoluzione dell'organizzazione sovranazionale e degli scambi internazionali rende necessario estendere l'ambito di applicazione della disciplina penale anche ai funzionari sovranazionali o stranieri.

L'art. 322-bis è stato introdotto nel 2000:

- Estende l'ambito di applicazione di alcuni delitti ai membri degli organi dell'UE, ai funzionari dell'UE, alla Corte Penale Internazionale, agli Stati esteri e le organizzazioni pubbliche internazionali.
- Utilizza la tecnica dell'**assimilazione**, per cui per la tutela di interessi sovranazionali, si utilizza la disciplina per interessi nazionali analoghi.
- I reati che sono estesi sono un **elenco tassativo**.

La sola sussistenza dellq qualifica soggettiva non è sufficiente, ed il giudice deve anche:

- **Verificare caso per caso** se le persone indicate nell'art. 322-bis **svolgano funzioni equiparabili** a quelle dei **PU e IPS**.
- Pertanto, deve **confrontare** la **disciplina sovranazionale od estera** con quella nazionale.

L'art. 322-bis **non incide** sulle disposizioni relative alle immunità ed ai reati commessi all'estero.

## 5 -- Qualifiche soggettive e profili di disciplina (424)

### Funzionario di fatto (ibid.)

Il **funzionario di fatto** svolge **funzioni o servizi pubblici** con la **tolleranza o acquiescenza** della PA, e **senza avere i poteri** (ad es., nel caso di investitura irregolare).

Se manca la tolleranza o acquiescenza, è integrato il delitto di **usurpazione di funzioni** (art. 347 cp.).

### Successione di leggi penali (ibid.)

In caso di successione di leggi penali:

- Se una determinata attività non comporta più una qualifica pubblicistica:
  - Non c'è stata un'_abolitio criminis_, ma solo una restrizione dell'ambito di applicazione della legge penale.
  - Pertanto, non c'è un'applicazione retroattiva _in melior_.
  - Ad es., dopo che i gestori di strutture ricettive non sono più considerati IPS in relazione alla riscossione della tassa di soggiorno, gli effetti della riforma non riguardano i fatti di peculato (mancato versamento della tassa) pregressi.
- Se viene **modificata la definizione normativa** della **qualifica pubblicistica**:
  - In questo caso, è modificato il precetto penale.
  - Pertanto, la modifica può avere effetti retroattivi di _abolitio criminis_.
  - È cambiata la **definizione del precetto penale**, e **non** il suo (mero) **ambito di applicazione**, che risulta dall'interpretazione della norma.

### Attualità della qualifica (425)

La **qualifica**:

- Deve essere **attuale**, ossia sussistere al momento della commissione del fatto, perché è un **elemento costitutivo** del fatto.
- È **ultra-efficace**, ossia si considera esistente anche se il soggetto aveva precedentemente la qualifica, ma al momento della commissione del fatto non la possiede, purché ci sia una **connessione funzionale** fra fatto e qualifica. Ad es., il sindaco continua ad usare una scheda telefonica a carico dell'ente pubblico dopo la cessazione del mandato.
- L'ultra-efficacia non si applica per chi **non** ha ancora la **funzione/incarico pubblico**.

### Reato proprio (426)

Se la qualifica pubblica riguarda il:

- **Soggetto passivo** del reato, è necessaria la **rappresentazione** della qualifica da parte del soggetto attivo.
- **Soggetto attivo** del reato:
  - Fa parte del **disvalore** del fatto, e deve essere **coperta dal dolo**.
  - Si richiede solo la **conoscenza da laico**, e non la piena consapevolezza di svolgere un'attività pubblica.

### Concorso di persone (427)

L'**estraneo** nel concorso di persone deve essere **consapevole** della qualifica pubblicistica.

Se la qualifica del concorrente porta al **mutamento del titolo di reato** (ad es., l'appropriazione indebita diventa peculato), i concorrenti **rispondono del reato proprio**, **anche se pensavano** di concorrere in un **reato comune**.

È un'ipotesi di responsabilità oggettiva, e l'unico elemento di favore è applicare l'**attenuante** del **reato diverso più grave di quello voluto**, in **favore dell'estraneo**.

# Capitolo II -- Delitti di peculato

## 1 -- Introduzione (429)

La disciplina originale dei delitti di peculato prevedeva:

- Il peculato, per appropriazione e distrazione, che riguardava solo i beni della PA (art. 314).
- La malversazione a danno di privati, che riguardava beni privati (art. 315).
- Il peculato mediante profitto dell'errore altrui (art. 316).

Dopo la riforma del 1990:

- Il **peculato** (art. 314) può essere **solo** compiuto per **appropriazione**, e riguarda **beni altrui** (della PA o di privati).
- La malversazione a danno di privati (art. 315) è abrogata.
- Si introduce il **peculato d'uso** (art. 314 co. 2).
- Il peculato mediante profitto non prevede più la pena pecuniaria (art. 316).

Le riforme del 2012 e 2015 hanno introdotto delle **modifiche irragionevoli**:

- Hanno **aumentato** il **limite edittale massimo** per il peculato a 10 anni e 6 mesi, e pertanto l'art. 131-bis (**causa di non punibilità per particolare tenuità del fatto**) **non è più applicabile**.
- Hanno **esteso** alcune disposizioni di contrasto alla corruzione anche al peculato, nonostante il peculato **non** ha le stesse caratteristiche della corruzione (è difficilmente inquadrabile all'interno della criminalità organizzata).

## 2 -- Peculato (431)

Il **peculato** consiste nell'**appropiarsi** di **denaro o cose mobili altrui**, di cui il PU o IPS ha **possesso o disponibilità**, in **ragione del suo ufficio o servizio**.

È un **reato proprio** del PU e IPS.

È un **reato plurioffensivo**, perché lede:

- Il **buon andamento della PA**, perché sottrae beni destinati a **funzioni pubbliche**.
- Il **patrimonio**, perché la condotta ha ad oggetto **beni altrui**.

Il **presupposto della condotta** è il **possesso o disponibilità** del bene.

- Il possesso era inteso in un significato autonomo e diverso da quello del codice civile, che includeva anche la mera disponibilità del bene.
- La riforma del 1990 introduce il termine disponibilità, formalizzando l'interpretazione ampia di dottrina e giurisprudenza.
- Pertanto, il soggetto deve poter **essere in grado** di poter **ottenere la disponibilità** della cosa, per poi potersene appropriare.

Il **possesso e disponibilità** devono essere **qualificati** da **ragioni di ufficio o servizio**.

- Secondo la **giurisprudenza**, l'ufficio e servizio possono rappresentare **anche solo** l'**occasione**, per cui il PU/IPS ha il possesso/disponibilità del bene.
- Secondo la **dottrina**:
  - Per integrare il **peculato** il bene deve essere disponibile in maniera **stabile** per una **competenza funzionale**, perché il disvalore della fattispecie riguarda la violazione dell'affidamento del bene al soggetto.
  - Se il bene è disponibile solo occasionalmente, il reato è l'**appropriazione indebita aggravata** (per abuso della qualifica pubblica).
- **Acquisire un bene per conto della PA** (ad es., la riscossione di un tributo) integra la situazione di possesso/disponibilità.

La **condotta** deve avere come oggetto **denaro o beni mobili**.

- Il peculato si consuma prevalentemente in relazione a **somme di denaro**. Ad es., l'uso abusivo di una carta di credito intestata ad un ente pubblico.
- Le **energie economicamente valutabili** sono **considerate cose mobili** (art. 624 cp.).
- L'**energia lavorativa** non è un'energia mobile, ed l'utilizzo arbitrario di dipendenti pubblici per fini privati costituisce **abuso d'ufficio** o **concussione** (se c'è la costrizione).
- I **beni privi di valore economico** non possono costituire l'oggetto del peculato.

**Denaro e beni mobili** devono essere **altrui**.

- Il bene altrui è un bene su cui un terzo, **privato o pubblico**, ha la **proprietà** o un altro **diritto reale di godimento**.

La **condotta** consiste nella **sola appropriazione**, e **non più anche** nella **distrazione**.

- L'**appropriazione** può essere considerata una forma specifica di distrazione, caratterizzata dal **comportarsi uti dominus** nei **confronti del bene**.
- Se il bene è distratto a **fini privati**, a favore di **sé stessi** o **terzi**, viene **sottratto dalle finalità pubbliche**, si ha **peculato**.
- Se il bene è distratto a **fini pubblici**:
  - **Diversi da quelli istituzionali** dell'ente di appartenenza, si ha **abuso d'ufficio**.
  - Che sono **quelli istituzionali**, ma in **mera violazione** della disciplina amministrativa sulla destinazione d'uso dei beni, **non** c'è alcun **reato**.

La **mancata restituzione** del bene può integrare l'appropriazione, se ci sono **comportamenti non equivoci** della **volontà appropriativa**.

Il **mancato versamento di tributi** all'ente titolare, da parte di IPS, costituisce peculato. Ad es.:

- I gestori di giochi telematici sono IPS addetti alla riscossione e versamento del prelievo unico erariale sulle giocate.
- Il versamento della tassa di soggiorno all'amministrazione finanziaria erano IPS fino al 2020.

Il **peculato** è a **dolo generico**, ed il soggetto deve:

- Essere consapevole della qualifica rivestita.
- Rappresentarsi la disponibilità del bene per ragioni di ufficio/servizio.
- Rappresentarsi e volere la condotta di appropriazione.

Il reato si **consuma** nel momento in cui si compie l'**atto di disposizione**. Ad es., se si utilizza una somma, anche con l'intenzione di restituirla in seguito, il reato è comunque consumato.

Il **tentativo** è possibile.

Tra le circostanze, per l'**attenuante** del **risarcimento del danno** non è sufficiente la resitituzione della somma/bene, perché il reato è plurioffensivo.

Per il **concorso di persone**, l'appropriazione indebita può diventare il reato proprio di peculato.

Se il **possesso o disponibilità del bene** sono ottenuti con **artifici o raggiri**, si applica la **truffa aggravata**.

## 3 -- Peculato d'uso (439)

Il **peculato d'uso**:

- Riduce la pena da 6 mesi a 3 anni.
- **Non** è un'**attenuante** del peculato normale, ma è una **fattispecie autonoma**, l'uso è incompatibile con l'appropriazione definitiva.

La condotta richiede:

- La **sottrazione temporanea** della cosa, per un **tempo limitato**.
- L'**immediata restituzione**, subito dopo l'uso.

Per quando riguarda l'**offensività**:

- L'uso deve **almeno ledere** il **buon andamento** dell'amministrazione, ed il **patrimonio**.
- Si può applicare l'art. 131-bis (non-punibilità per tenuità del fatto e non-abitualità del comportamento), e l'art. 323-bis (attenuante per lieve entità del fatto).

L'**oggetto materiale**:

- Sono **solo** le **cose di specie**, che **possono essere restituite** dopo l'uso.
- **Non** sono le **cose fungibili**, che si **consumano** con l'uso, tra cui il **denaro**.

Se la cosa **non viene restuita subito dopo l'uso**:

- Per **cause non imputabili al soggetto** (caso fortuito e forza maggiore), il PU continua a rispondere di peculato d'uso.
- Se la mancata restituzione è dovuta a dolo o colpa, risponde di peculato ordinario.

Si **consuma** con la **restituzione del bene**.

### Vuoto di cassa (441)

Il vuoto di cassa indica l'uso di denaro, per cui si dispone per ragioni di ufficio o servizio, per scopi privati, con l'intenzione di restituirlo prima del termine per il rendiconto.

Non è applicabile al peculato d'uso, perché non può avere per oggetto il denaro, ma è applicabile al peculato per appropriazione.

### Uso per fini privati del telefono d'ufficio (ibid.)

Inizialmente, la giurisprudenza considerava l'uso del telefono d'ufficio per fini privati un peculato per appropriazione, nel senso di appropriazione dell'energia necessaria per fare la chiamata.

Successivamente, è stato considerato un **peculato d'uso**, perché sono presenti entrambi i requisiti.

Il peculato d'uso va **escluso** nei casi di **telefonate eccezionali**, che non ledono il buon funzionamento dell'ufficio od il patrimonio della PA, specie nei casi di contratti non a consumo.

## 4 -- Peculato mediante profitto dell'errore altrui (442)

L'art. 316 incrimina il PU o IPS che si **giova dell'errore altrui**, durante l'**esercizio delle funzioni/servizio**, e riceve o ritiene indebitamente per sé o terzi denaro o un'altra utilità.

L'errore deve già esistere, e non può essere stato indotto dall'agente pubblico, altrimenti sarebbe una truffa aggravata dall'abuso della qualifica.

La condotta può consistere nel:

- **Ricevere** il bene, se si è **già a conoscenza** dell'errore.
- **Trattenere** il bene, se ci si **accorge dopo** dell'errore.

L'avverbio **indebitamente** può essere interpretato in due modi:

- L'interpretazione preferibile riguarda la **condotta**, e lo rende **inutile**.
- La seconda interpretazione riguarda il bene, il che renderebbe legittima la fattispecie nel caso la vittima sia un debitore del PU/IPS. Tuttavia, la logica della norma è di incriminare l'uso distorto della qualifica pubblica.

Il **dolo** richiede la **consapevolezza dell'errore**.

Il reato si **consuma** nel momento della **ricezione della somma** o **trattenimento**. Il tentativo è possibile, ma difficile da accertare.

Si possono applicare due **circostanze speciali**:

- L'attenuante per il fatto di particolare tenuità.
- L'aggravante ad effetto speciale se il fatto offende gli interessi finanziari dell'UE o il danno o profitto sono superiori a 100'000 euro.

# Capitolo III -- Delitti a tutela dell'attività di finanziamento pubblico

## 1 -- Introduzione (445)

L'attività di **finanziamento pubblico** è fondamentale per lo sviluppo di politiche pubbliche. Include strumenti come sovvenzioni a tassi agevolati, fino all'esonero dal pagamento di contributi e tasse.

I tratti comuni includono:

- L'**ente pubblico**, che **eroga** il finanziamento.
- L'**interesse pubblico**, a cui il finanziamento è **finalizzato**.

Il **bene giuridico** include sia il **danno patrimoniale**, sia il **danno agli interessi pubblici** da **sviamento di risorse**.

Le condotte possono riguardare l'**ottenimento indebito** di un finanziamento, o la sua **mancata destinazione** verso gli scopi a cui era destinato.

## 2 -- Indebita percezione di erogazioni a danno dello Stato (art. 316-ter) (446)

È un **reato di evento** e **a condotta vincolata**.

La **condotta** può essere **commissiva** (presentare documenti falsi, o che attestano cose non vere) o **omissiva** (omettere di dichiarare informazioni dovute).

L'**evento** consiste nella **percezione indebita dell'erogazione**.

Le **erogazioni pubbliche** rilevanti:

- Il legislatore indica alcuni tipi, ma conclude con una **clausola di chiusura**, per dare rilevanza a **qualsiasi tipo di erogazione pubblica**, sia i **finanziamenti**, sia le **agevolazioni**.
- Le erogazioni possono provenire dallo **Stato**, altri **enti pubblici**, o l'**Unione Europea**.

Il reato si consuma con l'ottenimento dell'erogazione. In caso di finanziamento a rate, si consuma con l'ultima rata di finanziamento.

È prevista una **soglia di punibilità**:

- Al di sotto della soglia, si applica solo una sanzione amministrativa, nel limite del triplo del beneficio conseguito.
- Se la soglia è superata in minima misura, si può applicare la **causa di non punibilità per tenuità del fatto** (art. 131-bis).

Il delitto è **doloso**, ed il soggetto deve rappresentarsi e volere:

- L'ottenimento di un finanziamento non dovuto superiore alla soglia.
- È preferibile richiedere esclusivamente il dolo anche per i finanziamenti sotto-soglia, per evitare disparità di trattamento con gli illeciti amministrativi.

Il **tentativo** è possibile solo per i finanziamenti sopra-soglia.

Sono previste due aggravanti speciali:

- La prima aggravante riguarda l'abuso della qualità o dei poteri del PU/IPS, ma rappresenta un duplicato della circostanza aggravante comune, ed in ogni caso si applicherebbero reati più gravi.
- La seconda aggravante si applica se il reato lede gli interessi finanziari dell'UE, o il danno/profitto sono superiori a 100'000 euro.

### Rapporto con il falso (450)

Alcune modalità della condotta per l'indebita percezione di erogazioni pubbliche coincidono con i **delitti contro la fede pubblica**.

In questo caso, i **reati** sono **assorbiti** per il **principio di specialità**, **anche** nel caso in cui il reato sia **sotto-soglia**, e quindi sia punito come un illecito amministrativo.

L'art. 2 l. 898/1986 prevede una **fattispecie speciale** rispetto all'art. 316-ter:

- In particolare, si prevedono conseguenze sanzionatorie diverse, e le sanzioni amministrative sono applicate congiuntamente a quelle penali, sollevando una questione di costituzionalità riguardo al ne bis in idem.
- La Corte di Cassazione esclude il conflitto, affermando che la sanzione amministrativa in realtà è una sanzione penale.
- Tuttavia, deve rispettare i requisiti richiesti in concreto dalla giurisprudenza della Corte Costituzionale.

### Rapporto con la truffa (452)

L'art. 316-ter prevede una **clausola espressa di riserva** con riferimento all'art. **640-bis**.

La clausola può essere interpretata in due modi:

- Secondo il **criterio di specialità**, la truffa è la norma generale. Tuttavia, l'art. 316-ter prevede sanzioni più basse rispetto alla truffa.
- Secondo il **criterio di sussidiarietà**, l'indebita percezione è applicabile se:
  - L'omissione di informazioni non integra un artificio o raggiro,
  - L'ente non è tratto in errore in concreto.

L'art. 316-ter è menzionato espressamente nel decreto n. 34/2020 a fondo perso per il Covid-19, ma la precisazione è inutile, dato che sarebbe comunque stato applicabile.

## 3 -- Malversazione a danno dello Stato (art. 316-bis) (453)

Il reato è stato introdotto per punire l'**utilizzazione abusiva** dei fondi, **dopo** il loro ottenimento, situazione non coperta dall'art. 640-bis.

Il **bene giuridico** tutelato è lo **sviamento delle risorse pubbliche** dagli obiettivi a cui erano destinate.

Il **soggetto attivo** è definito dalla "non appartenenza" alla PA. L'uso abusivo di finanziamenti pubblici da parte di PU rientrerebbe nel peculato.

Il **presupposto della condotta** è l'ottenimento di **specifiche erogazioni**:

- Devono essere contributi, sovvenzioni o finanziamenti. A differenza dell'art. 316-ter, non è presente la clausola di chiusura.
- Devono provenire dallo Stato, enti pubblici o Unione Europea.
- Devono favorire iniziative dirette alla realizzazione di opere o svoglimento di attività di pubblico interesse.

La **condotta** è di **tipo omissivo**, e consiste nella **mancata destinazione** dell'erogazione alle finalità previste, che include:

- Sia la **distrazione** del finanziamento.
- Sia l'**omessa utilizzazione** entro il termine previsto.

L'offensività in concreto esclude il reato se:

- Il discostamento dall'attività prevista è puramente formale.
- L'opera è stata eseguita con fondi privati, ed il privato trattiene i fondi a compensazione.

Nel concorso fra art. 316-bis e art. 640-bis, si possono prevedere:

- **Due reati**, uniti dal vincolo della **continuazione**.
- Un'**unico reato**, di disvalore unitario, secondo il **principio di consunzione**.

La Cassazione:

- Ha escluso il principio di consunzione, perché troppo incerto.
- Esclude l'applicabilità del principio di specialità, perché i reati hanno **struttura diversa**.

Pertanto, si ha il **concorso di reati**.

# Capitolo IV -- Delitti di transazione illecita

## 1 -- Introduzione (457)

Le fattispecie incentrate sulle transazioni illecite fra soggetti con qualifica pubblicistica e soggetti esterni, che cedono rispetto alla condotta del PU o si rapportano con lui in posizione di parità, per ottenere un vantaggio indebito.

Il Codice Rocco prevedeva una **concezione mercantilistica** e semplificata degli scambi, e nonostante i delitti fossero frequenti, non venivano riformati a causa di altre urgenze (criminalità organizzata, terrorismo, ordine pubblico, ambiente...).

Dopo le indagini giduziarie di "**Mani Pulite**, si dimostra che la **corruzione**:

- È un **fenomeno sistemico**, e non solo occasionale.
- Il modello codicistico non rispondeva più alla realtà:
  - I **rapporti** fra pubblico e privato **non** si risolvevano in un **unico atto**, ma si **sviluppavano nel tempo**.
  - L'**oggetto dello scambio** **non** è più uno specifico atto, ma l'**esercizio delle funzioni**.
  - I **soggetti** dello scambio illecito erano più complessi rispetto al Codice Rocco, che prevedeva solo il corrotto e corruttore o il concusso e concussore, ma esistevano anche **intermediari** fra le parti.

A **livello sovranazionale**:

- L'Italia ha firmato varie **convenzioni internazionali**.
- La **corruzione** è una delle **forme di criminalità** nelle quali l'**UE** può prevedere direttive, per **armonizzare le discipline** a livello comunitario.
- La disciplina italiana è stata adeguata in vari modi:
  - Le qualifiche pubblicistiche sono state estese anche a funzionari internazionali.
  - La corruzione include anche l'esercizio di funzioni pubbliche.
  - Il traffico di influenze illecite è stato disciplinato in maniera autonoma.
  - La confisca è stata potenziata.
  - Gli enti sono responsabili per i fatti di corruzione.

La **legge Severino** ha creato una **strategia integrata** nel contrasto alla corruzione:

- Dal punto di vista **repressivo**, ha introdotto il delitto di corruzione per l'esercizio della funzione, riformato la concussione, ed introdotto il delitto di traffico di influenze illecite.
- Dal punto di vista **preventivo**:
  - Le PA devono elaborare ad adottare **piani anticorruzione**.
  - La commissione di un reato di corruzione può essere **fonte di responsabilità disciplinare** per il dirigente anticorruzione, salvo che il soggetto provi che ha predisposto il piano prima del fatto e ha vigilato sulla sua applicazione.

## 2 -- Concussione (art. 317) (462)

La concussione punisce il PU o IPS che abusando della sua qualità o poteri, costringe taluno a dare o promettere indebitamente, a lui od un terzo, denaro o altra utilità.

È uno dei **delitti contro la PA più gravi**, ed ha **natura plurioffensiva**:

- Lede il **buon andamento** ed **imparzialità** della PA.
- Lede la **libertà di autodeterminazione** della vittima.
- Lede il **patrimonio** della vittima, o le **altre utilità** che il soggetto è stato costretto a dare o promettere.

L'art. 360 (**ultraefficacia**) **non** è **applicabile**, perché l'abuso della qualifica richiede la sua attualità.

I destinatari della costrizione possono essere soggetti privati, soggetti con qualifica pubblicistica, e anche soggetti incapaci di intendere e volere, purché siano in grado di comprendere il significato costrittivo.

La **condotta** richiede una **costrizione** realizzata **abusando** della **qualità o poteri**:

- L'abuso dei **poteri** riguarda i poteri di competenza del soggetto, che possono consistere nell'**esercizio fuori dai casi consentiti**, o dal **mancato esercizio**.
- L'abuso della **qualità** è di più difficile definizione, e richiede comunque un allusione all'abuso dei poteri, ma è **fungibile** con l'**abuso dei poteri**.

### Costrizione (465)

La **condotta** è attualmente costituita **solo** dalla **costrizione**, che consiste:

- Nella **minaccia**, intesa come la **prospettazione** di un **male ingiusto**.
- Nella **violenza**, che richiede l'**energia fisica**, ed è possibile se il PU/IPS può esercitare **poteri coercitivi** sulla persona.

La violenza **non** deve essere **assoluta**, ma il soggetto deve avere una possibilità di scegliere, altrimenti il fatto diventa una **rapina aggravata**.

### Induzione (466)

Precedentemente, era la concussione **era possibile anche** per **induzione**. L'induzione poteva consistere:

- In una **costrizione più blanda**, che lasciava alla vittima maggiori possibilità di scelta. Tuttavia, si poneva il problema del rapporto con la corruzione.
- Nell'**induzione in errore**, che poneva il problema del rapporto con la truffa aggravata.

Per **distinguere** la **concussione per induzione** dalla **corruzione**, erano stati individuati vari **criteri**:

- Il criterio dell'**iniziativa**: se chi agisce per primo è il PU/IPS, è concussione per induzione.
- Il criterio della **motivazione** per cui si agisce: se si agisce per evitare un danno ingiusto, è concussione per induzione.
- Il criterio del timore dell'autorità pubblica: tuttavia, era un criterio incerto.

Il criterio utilizzato dalla **giurisprudenza** era il **rapporto fra la volontà delle parti**:

- Nella **corruzione**, il rapporto è **paritario**.
- Nella **concussione**, il rapporto è **squilibrato**, perché il pubblico agente abusa della sua supremazia per condizionare il privato.

La **concussione per induzione** veniva criticata a livello internazionale, perché permetteva di **non punire chi pagava una tangente**, e quindi doveva essere **considerato un corruttore**.

Per risolvere il problema, la riforma del 2012 **spacchetta** il **reato di concussione**:

- **Abroga** la concussione per **induzione**.
- Introduce il **delitto di induzione indebita a dare o promettere utilità**, che recupera la condotta di induzione.
- L'obiettivo è di punire il privato che paga l'agente pubblico, salvo il caso di concussione per costrizione.

La **distinzione** fra **costrizione** ed **induzione** adesso diventa **rilevante**, ai fini dell'individuazione del reato corretto.

La **costrizione**:

- Deve essere **relativa**, e **non assoluta**.
- Può essere realizzata con **minaccia** o **violenza**.
- Può essere **esplicita**, o **mediante condotte ostruzionistiche** pari ad una minaccia esplicita.
- Pone il soggetto nella condizione di offrire/promettere l'utilità per **evitare il danno maggiore minacciato**.

L'**induzione**:

- Lascia al destinatario una **libertà di scelta più ampia**.
- Può manifestarsi in **forme diverse** (persuasione, suggestione, allusione, silenzio...).
- Il soggetto si determina a dare/promettere per **ottenere un vantaggio**.

Fra i due estremi esiste una **zona grigia**, in cui ricadono la **maggiore parte dei casi**, ed in cui è necessario **valutare attentamente** il **rapporto fra le parti**.

La riforma ha aumentato l'incertezza applicativa, perché adesso è necessario distinguere fra induzione indebita e corruzione, e fra induzione indebita e concussione.

### Casi problematici (471)

La **concussione ambientale**:

- Riguarda i casi in cui il PU sfrutta un **contesto** in cui il **pagamento di tangenti** è una **prassi diffusa**.
- Attualmente, rientra nell'induzione indebita, salvo il caso di rapporto paritario fra le parti e corruzione.

La **minaccia di esercizio di potere legittimo**:

- Normalmente, rientra nell'induzione indebita.
- Se il PU esercita una forte pressione psichica, diventa concussione.

### Dazione e promessa (472)

**Dazione e promessa** sono l'**evento** del **reato**, e pertanto è necessario un **legame causale** fra costrizione con abuso della qualità/poteri e dazione/promessa.

L'oggetto materiale è **denaro** o **altra utilità**, **anche non economica**. È pacifico che l'utilità includa anche prestazioni sessuali.

Dazione e promessa devono essere **indebite**:

- L'orientamento maggioritario esclude il reato se la prestazione è dovuta alla PA.
- L'orientamento minoritario, preferibile, ritiene il reato comunque sussistente, perché il disvalore consiste nella strumentalizzazione delle funzioni pubbliche.

Dazione e promessa possono essere anche a vantaggio di un **terzo**. È discusso se il terzo possa anche essere la PA a cui il PU appartiene.

Il reato è **doloso**:

- Il PU deve essere consapevole di realizzare una costrizione, di abusare dei propri poteri, e di far dare a sé/terzi un'utilità indebita.
- L'errore sul carattere indebito della prestazione esclude il dolo, perché è un errore extrapenale.

Il reato si **consuma**:

- Con la **dazione o promessa**.
- Se la promessa è seguita dalla dazione, si consuma con l'**effettiva dazione dell'utilità**.
- Questa ricostruzione permette di spostare in avanti il momento consumativo e quindi il tempo di prescrizione del reato.

Nel caso di **riserva mentale** di **non pagare/dare**, esiste solo un **tentativo punibile**. Tuttavia, la situazione è di difficile accertamento.

È **possibile** il **concorso di un extraneus**, che può:

- Tenere la condotta di violenza o minaccia, a condizione che il destinatario percepisca che si tratti di un intermediario.
- Contribuisce affinché il PU riceva l'utilità.

## 3 -- Induzione indebita a dare o promettere utilità (475)

L'art. 319-quater **punisce**:

- Il **PU/IPS** che abusa della sua qualità o poteri per **indurre** qualcuno a dare o promettere indebitamente, a lui o un terzo, denaro o altra utilità.
- La **persona** che promette o dà il denaro o altra utilità.

È stato introdotto nel 2012, e rispetto alla concussione per induzione:

- **Non** è un ipotesi di abolitio criminis, perché i fatti di induzione adesso confluiscono in questo articolo.
- Introduce una **nuova incriminazione**, e pertanto i fatti pregressi di pagamento **non** sono puniti.

Si **avvicina** al **modello mercantilistico** della corruzione, ma il **soggetto indotto** è punito **meno severamente** del soggetto pubblico.

Il bene giuridico protetto è **solo** il **buon andamento ed imparzialità della PA**.

La **condotta di induzione** è caratterizzata da:

- Una minore capacità di condizionare l'autodeterminazione del soggetto, rispetto alla concussione.
- Lo scopo di **acquisire un vantaggio indebito**, invece di evitare un danno ingiusto.
- Il **disvalore** consiste nel fatto che il soggetto si è lasciato convincere da una induzione più blanda.

Le **forme dell'induzione** sono:

- Come **blanda spinta** alla prestazione indebita, meno forte della costrizione.
- Come **induzione in errore** sulle **qualità o poteri** che il PU/IPS minaccia di esercitare o non:
  - L'incriminazione è ragionevole, perché il soggetto **è consapevole** che sta cercando di ottenere un **vantaggio ingiusto**.
  - Se l'induzione in errore riguarda la **doverosità della dazione/promessa**, invece si tratta di **truffa aggravata**, perché il soggetto crede erronamente di dover dare/promettere il dovuto.

Il reato si **consuma** quando il destinatario della condotta induttiva dà o promette l'indebito (cfr. 472 ss.).

Il **dolo**:

- Il PU/IPS devono essere coscienti e vogliono abusare della qualità o poteri come strumento di induzione.
- Il soggetto indotto deve rappresentarsi la **condotta abusiva**, il **carattere indebito** della prestazione, ed il **fine di trarre un vantaggio indebito**.

Lo stesso fatto può essere inquadrato in tre fattispecie limitrofe:

- Concussione, se il soggetto è costretto da una minaccia non assoluta.
- Induzione indebita, se il soggetto subisce il condizionamento, ed agisce per un vantaggio indebito.
- Corruzione, come libero contraente.

È preferible interpretare l'induzione indebita come **due reati autonomi**:

- Se considerata come un unico reato, se manca il dolo specifico di ottenere un vantaggio indebito da parte del soggetto (ad es., il soggetto paga per non avere noie nell'ottenere un atto a cui ha comunque diritto), allora nemmeno il PU/IPS è responsabile.
- Viceversa, se sono due reati autonomi, il PU/IPS è comunque responsabile per il solo fatto di aver indotto il soggetto.

È prevista un'aggravante se:

- Il fatto offende gli interessi finanziari dell'UE.
- Il danno o profitto sono superiori a 100'000 euro.

## 4 -- Corruzione: tipologia e struttura (480)

I reati di corruzione sono una serie di **reati-accordo**, che incriminano il fatto di **accordarsi** in relazione al compimento di un atto, o esercizio delle funzioni.

Il **disvalore** delle fattispecie è insito nell'**accordo**, e **prescinde** dall'**effettiva dazione dell'utilità o compimento dell'atto**.

Il **corruttore** è chi dà o promette, e compie la condotta di **corruzione attiva**. Il **corrotto** è chi riceve o accetta, e compie la condotta di **corruzione passiva**.

La **corruzione antecedente** avviene prima del compimento di un atto, quella **susseguente** dopo che l'atto è stato già compiuto.

La **corruzione impropria** riguarda **atti conformi** al dovere d'ufficio, la **corruzione propria** riguarda **atti contrari** ai doveri d'ufficio.

### Bene giuridico protetto (482)

Tutti i delitti contro la PA ledono il beni del **buon andamento ed imparzialità della PA**. Tuttavia:

- La corruzione punisce già il mero accordo, e quindi è un **reato di pericolo** per il buon andamento ed imparzialità.
- Nella corruzione impropria susseguente, si sembra sanzionare solo la venalità del PU, anche se l'atto era conforme ai doveri d'ufficio.

Pertanto, il **bene giuridico unitario**, comune a tutti i reati di corruzione, è la **fiducia dei consociati** nella correttezza dei comportamenti dei PU. TODO bene giuridico

La **diffusione sistematica della corruzione** porta ad una **macro-offensività del reato**, oltre che dal punto di vista del buon andamento della PA, anche dal punto di vista economico, di fiducia dei consociati, e politico.

### Struttura (483)

I reati di corruzione sono **reati-accordo**. Le **parti** sono su un **piano paritario**, e perseguono **interessi diversi ma convergenti**.

Sono reati a **concorso necessario**, perché richiedono almeno due persone.

Hanno **struttura unitaria**, e la corruzione attiva e passiva non sono due reati separati, e sono sanzionate allo stesso modo.

### Consumazione (484)

Il primo momento consumativo è l'**accordo**.

Se all'accordo segue la **dazione** dell'**utilità indebita**, la giurisprudenza usa la **teoria del reato a duplice schema**, ed il momento consumativo si **sposta in avanti**, alla dazione dell'utilità, o pagamento dell'ultima rata.

Il reato a duplice schema permette di **spostare in avanti** il termine di prescrizione del reato.

Tuttavia, nella corruzione entrambe le parti hanno interesse a mantenere segreto il vincolo, e pertanto i reati di corruzione sono a maggior rischio di cadere in prescrizione. Il legislatore ha aumentato il termine di prescrizione per i reati di corruzione.

### Dolo (486)

I reati di corruzione sono **dolosi**.

### Oggetto del patto (ibid.)

Il patto può avere ad oggetto:

- Da un lato, un **atto** o l'**esercizio di funzioni**.
- Dall'altro, **denaro o altra utilità**, non necessariamente di tipo patrimoniale.

## 4.1 -- Corruzione per l'esercizio della funzione (486)

### Prima del 2012 (ibid.)

L'art. 318 originariamente puniva la **corruzione impropria**, che aveva per oggetto un **atto conforme ai doveri d'ufficio**.

Era strutturalmente opposto all'art. 319, che puniva la **corruzione propria**, riguardante un **atto contrario ai doveri d'ufficio**.

La ragione dell'**incriminazione** della **corruzione impropria** era:

- La violazione del dovere di **non venalità** dei PU.
- Il **pericolo** di commissione di fatti di **corruzione propria**.

I soggetti punibili:

- Il corrotto poteva essere un PU o un IPS pubblico impiegato, ed era sempre punito.
- Il corruttore era punito solo in caso di corruzione antecedente.

L'articolo richiedeva una **retribuzione non dovuta**, intesa come un'**utilità proporzionata** allo **specifico atto** d'ufficio. Pertanto, non rilevavano ai fini della corruzione:

- **Utilità** corrisposte **senza collegamento** con i **doveri d'ufficio**.
- **Donativi d'uso** di **valore modesto**.

Le indagini degli anni '90 dimostrarono che esistevano **funzionari assunti** a "**libro paga**", e pagati in vista delle loro funzioni, e non di singoli atti specifici.

Il codice penale del 1930 richiedeva che l'oggetto dell'accordo fosse sempre un **singolo atto**, **identificato o identificabile nel genere**.

Tuttavia, la giurisprudenza applicava l'art. 319 (corruzione propria) anche ai casi di corruzione per esercizio della funzione, in cui mancasse il rapporto con uno specifico atto:

- La giurisprudenza riteneva l'applicazione dell'articolo riguardante la corruzione propria anche a fatti di corruzione per esercizio della funzione come un'**interpretazione estensiva** della norma.
- Tuttavia, la dottrina considerava questa operazione un'analogia in malam partem.

### Riforma del 2012 (488)

L'art. 318 **viene riformato** per **dare espressa rilevanza** ad una figura di corruzione emersa nella prassi applicativa.

Precedentemente, erano norme alternative, e riguardavano ciascuna un'atto conforme o difforme ai doveri d'ufficio.

Attualmente, l'art. 318 e 319 sono in rapporto di **genere a specie**:

- L'art. 318 è la **norma generale**, e riguarda:
  - La **corruzione** per l'**esercizio di funzioni o poteri** (per un numero indeterminato di atti).
  - La **corruzione impropria** per uno **specifico atto** che sia **conforme al dovere di ufficio**.
- L'art. 319 è la **norma specifica**, e riguarda:
  - **Solo** la **corruzione propria** per **atti specifici**.
  - L'accordo può avere ad oggetto un'**atto contrario** ai doveri d'ufficio, o il **ritardo di un atto dovuto**.

Dopo la riforma, la giurisprudenza:

- Inizialmente, dava un'**interpretazione riduttiva** dell'art. 318:
  - Lo applicava solo nei casi in cui il compenso riguardava il mero esercizio dei doveri d'ufficio.
  - Continuava ad applicare l'art. 319 nei casi in cui era **implicito** che il PU era compensato per **esercitare in caso di necessità** i suoi poteri in **senso contrario** ai **doveri d'ufficio**.
- Successivamente:
  - Applica l'art. 318 quando **non è possibile provare l'esistenza di un accordo per un atto specifico**, ed è possibile solo provare l'**utilità indebita corrisposta**.
  - Pertanto, l'art. 318 è un **reato di pericolo** per il buon andamento ed imparzialità della PA.
  - L'art. 319 è un reato di **effettiva lesione** del bene giuridico del buon andamento ed imparzialità.

Il nuovo art. 318:

- Include sia i PU sia gli IPS, che non devono essere più impiegati pubblici.
- Non distingue più fra corruzione antecedente e susseguente, ma richiede solo la dazione per l'**esercizio di funzioni o poteri**. Pertanto, deve esistere un **collegamento** fra la **dazione** e l'**esercizio** delle funzioni o poteri. La concezione mercantilistica non è stata completamente superata.

L'espressione "per l'esercizio delle funzioni o dei poteri" può essere letta:

- In termini **causali**, nel senso di "in relazione all'esercizio", che rende l'art. 318 applicabile **anche** alla **corruzione susseguente**.
- In termini **finalistici**, nel senso di "in vista dell'esercizio", che rende l'art. 318 applicabile **solo** alla **corruzione antecedente**.

L'interpretazione in termini finalistici è preferibile, perché conforme alla prospettiva di extrema ratio del diritto penale.

La **dazione o promessa** di **denaro o utilità**:

- Devono essere **indebite**, nel senso che **non devono essere dovute** o legittimate dall'**ordinamento**.
- **Non** è più presente il **riferimento** alla "**proporzione**":
  - Per il principio di offensività, i donativi d'uso non integrano corruzione.
  - I dipendenti pubblici non possono chiedere regali o utilità, e possono accettarli solo se di modico valore, e sempre che il regolamento non lo vieti.
- In presenza di **più dazioni**, il **reato di corruzione è unico**.

Il trattamento sanzionatorio è stato aumentato con la riforma del 2019.

## 4.2 -- Corruzione propria (492)

L'art. 319 punisce il PU che:

- Per **omettere**, o **ritardare**, o **avere omesso o ritardato** un atto del suo ufficio, o
- Per **compiere** o **aver compiuto un atto contario** ai **doveri di ufficio**,
- **Riceve** per sé o terzi denaro o altra utilità, o ne **accetta la promessa**.

È un'ipotesi di corruzione **più grave** rispetto all'art. 318.

Il **bene giuridico tutelato**:

- Secondo la giurisprudenza, è il buon andamento ed imparzialità della PA.
- Tuttavia, dato che il reato è incentrato sull'**accordo**, può essere considerato un **reato di pericolo**.
- In ogni caso, viene compromessa la **fiducia dei consociati** nel corretto operato della PA.

I **parlamentari** **non** possono essere **responsabili** di **corruzione propria**:

- Sono PU, perché titolari di funzione legislativa.
- Tuttavia, sono coperti da un'immunità sostanziale per le opinioni espresse ed i voti dati nell'esercizio delle funzioni.
- Dato che agiscono **senza vincolo di mandato**, e **non essendo sindacabili nel voto**, **non** possono essere responsabili di **corruzione propria**.
- Tuttavia, si può applicare l'**art. 318** se il parlamentare ha accettato la promessa o dazione di utilità in relazione alle **funzioni ricoperte**.

La riforma del 1990 ha **eliminato** la **distinzione** fra **corruzione propria antecedente e susseguente**:

- La corruzione propria **antecedente** è **più grave**, perché predispone il corrotto ad adottare l'atto.
- Tuttavia, l'**unificazione semplifica la prova del reato**, perché l'esatto momento della commissione diventa irrilevante.

### Atto (494)

L'atto deve essere **individuato** o **individuabile nel genere**.

La **contrarietà ai doveri d'ufficio** si fonda:

- Sulla **violazione di specifiche norme** da adottare.
  - Secondo la giurisprudenza, anche nella **violazione** del **dovere di ufficio generico** di agire con **onestà, correttezza ed imparzialità**, ma è un'interpretazione che forza il dettato della norma.
  - Ad es., anche se il PU adotta un atto conforme ai doveri d'ufficio, ma viola l'ordine di precedenza nell'emanazione dell'atto, viola il dovere generico di imparzialità, e pertanto sarebbe resposabile di corruzione propria.
- Nel caso di **atti discrezionali**:
  - Sono la maggior parte degli atti della PA, se non sono seguite le **norme sull'esercizio del potere discrezionale**.
  - Secondo la giurisprudenza, anche se il PU non esegue la **valutazione comparativa degli interessi**, anche nel caso in cui l'atto finale sarebbe stato lo stesso.
  - Ad es., se si paga una tangente affinché la commissione non rispetti i criteri da seguire per la valutazione dei candidati, ma il risultato sarebbe stato lo stesso, sussiste comunque la corruzione.

Al compimento dell'atto contrario ai doveri d'ufficio è equiparata l'**omissione** o **ritardo di atto dovuto**.

La **retribuzione** per l'atto è soggetta alle stesse valutazioni previste per la corruzione impropria.

### Dolo (496)

Nella **corruzione antecedente**, il **dolo è specifico**, e l'**atto è oggetto del dolo specifico**, perché il PU accetta la promessa o dazione **al fine di compiere l'atto**.

Nella **corruzione susseguente**, il **dolo è generico**, e l'**atto** è **presupposto della condotta**, il PU deve essere **consapevole** di accettare la promessa o dazione **in relazione all'atto già compiuto**.

### Aggravanti (ibid.)

La corruzione propria è aggravata:

- Se il fatto ha ad oggetto il conferimento di pubblichi impieghi, stipendi, pensioni, o la stipulazione di contratti in cui è interessata la PA a cui appartiene il PU.
- Se riguarda il pagamento o rimborso di tributi.

## 4.3 -- Corruzione in atti giudiziari (496)

L'art. 319-ter prevede una pena da 6 a 12 anni se i fatti di corruzione sono commessi **per favorire o danneggiare** una parte in un processo civile, penale o amministrativo.

**Precedentemente** era un'**aggravante**, ma è diventata una **specie autonoma di reato**.

È una fattispecie plurioffensiva, che lede:

- Il **buon andamento ed imparzialità** dell'**amministrazione della giustizia**.
- Gli **interessi** della **parte processuale**.

I **soggetti attivi**:

- Secondo un'interpretazione restrittiva, sono **solo i PU** che svolgono **funzioni giudiziarie** o **a quelle ausiliarie**.
- Secondo un'interpretazione estensiva, include **qualasi PU** che può **compiere un atto** che **sia idoneo** a favorire/danneggiare una parte. Ad es., si include **anche il testimone**, o la falsa dichiarazione di un dirigente sanitario.

### Dolo (497)

La **dottrina** ritiene che:

- Il dolo specifico impone che la corruzione in atti giudiziari possa solo riguardare forme di corruzione antecedente, perché la proiezione finalistica del dolo specifico è incompatibile con le corruzioni riferite ad atti già compiuti.
- Il richiamo all'art. 318, quando ancora contemplava la corruzione impropria, non sembrava conciliabile con il fine di danneggiare una parte, mediante atti conformi al dovere d'ufficio.
- Pertanto, la corruzione in atti giudiziari sarebbe applicabile solo alla **corruzione propria antecedente**.

Tuttavia, la Corte di Cassazione:

- Per rendere la fattispecie compatibile con la **corruzione susseguente**, ritiene che il **dolo specifico** riguarda **non l'accordo**, ma l'**atto**.
- Pertanto ciò che rileva è la **finalità del PU** nel **momento** in cui compie l'**atto**.
- Tuttavia, per il **principio di legalità**, il dolo specifico del fine di voler danneggiare o avvantaggiare una parte, **deve riferirsi all'accordo**, e **non all'atto**.

Attualmente, l'art. 318 riguarda l'**esercizio della funzione** in maniera generica, ma dato che si richiede la presenza di un processo penale, civile o amministrativo,

### Circostanze (499)

È prevista una **circostanza aggravante** se dal fatto deriva l'**ingiusta condanna** di qualcuno. È un caso di **reato aggravato dall'evento**, dove l'evento costituisce circostanza aggravante, e pertanto deve essere **oggetto** di **dolo o colpa**.

## 4.4 -- Istigazione alla corruzione (499)

I delitti di **istigazione alla corruzione** puniscono i fatti in cui **non si arriva all'accordo**. Costituiscono una **deroga** alla **disciplina generale del tentativo**.

Il codice Rocco prevedeva solo l'istigazione da parte del privato, ma nel 1990 la norma è stata ampliata:

- Il **primo comma** prevede l'istigazione attiva alla corruzione per l'**esercizio della funzione** (art. 318).
- Il **secondo comma** prevede l'istigazione attiva alla **corruzione propria** (art. 319).
- I **commi terzo e quarto** sono speculari ai primi due, sono **reati propri** dove il soggetto attivo è il PU.

È difficile distinguere l'**istigazione** alla corruzione dal **tentativo** di **concussione** o **induzione indebita**. È necessario considerare il rapporto fra le parti, che deve essere di tipo paritario.

Per il **principio di offensività**:

- L'**istigazione** deve essere **effettiva e seria**, ed **concretamente idonea** ad essere accolta in concreto.
- In caso di **impossibilità assoluta** di adempiere a quanto richiesto, è **esclusa**.

**Non** è configurabile il **tentativo**.

## 5 -- Traffico di influenze illecite (502)

### Primo periodo: millantato credito (503)

La fattispecie di **millantato credito** era prevista all'art. 346.

Il **millantatore** si faceva dare o promettere denaro od altra utilità:

- **Facendo credere** di **avere rapporti** con un PU.
- **Esagerando** rapporti effettivamente esistenti.

Era in rapporto di specialità bilaterale con la **truffa**, ma prevaleva per il trattamento sanzionatorio più severo, e la natura plurioffensiva:

- Lesione del patrimonio della vittima.
- Lesione dell'affidabilità della PA, perché faceva sembrare il PU influenzabile o corruttibile.

Il primo comma veniva interpretato nel senso di una **capacità effettiva di influenza** da parte del mediatore, ma tuttavia non puniva il soggetto che comprava l'influenza indebita.

### Secondo periodo: coesistenza dell'art. 346 e 346-bis (504)

Diverse convenzioni internazionali sollecitvano l'introduzione del delitto di traffico di influenze illecite.

Con la riforma del 2012:

- L'art. 346 rimane il delitto di millantato credito, e riguarda solo **fatti fraudolenti**.
- L'art. 346-bis introduce il delitto di **traffico di influenze illecite**, e riguarda l'**effettivo traffico** di influenze, in cui **rispondeva anche** chi **dava o prometteva l'indebito**.

### Terzo periodo: traffico di influenze (505)

Nel 2019, il legislatore abroga l'art. 346, e riformula il 346-bis in modo da includere i fatti di millantato credito.

È un **reato a concorso necessario**, e le parti sono **sullo stesso piano**.

È presente una **clausola di riserva** riferita ai **fatti di corruzione**:

- L'art. 346-bis rappresenta una forma di **tutela anticipata**, dove si incrimina la **sola capacità di influenzare** un soggetto qualificato, **senza** che ci sia **alcun contatto** con il soggetto.
- La corruzione di per sé è un reato di pericolo, perché sanziona anche il mero accordo, che mette a rischio il buon andamento ed imparzialità della PA.

La **condotta** consiste nel **farsi dare o promettere** da un lato, e **dare o promettere** dall'altro, **denaro o altra utilità**.

Le **relazioni asserite** possono essere interpretate in due modi:

- L'art. 346-bis si applica **anche se inesistenti**, e pertanto si **punisce anche** il **compratore putativo**, per tutelare la credibilità della PA in maniera estensiva.
- L'art. 346-bis si applica **solo se è possibile instaurarle**, per tutelare solo le **lesioni effettive** alla PA, altrimenti si applica la **truffa aggravata**. Questa lettura **è preferibile**.

### Condotte (507)

La dazione o promessa dell'utilità deve essere **finalizzata** ad un **duplice obiettivo**:

- Nella **mediazione onerosa**:
  - Come **prezzo** della **mediazione illecita** verso il soggetto qualificato.
  - La mediazione deve essere finalizzata a compiere **fatti di reato**.
- Nella **mediazione gratuita**:
  - Come **tutela anticipata** dei **reati di corruzione**.
  - La **remunerazione** per l'**esercizio delle funzioni o poteri**, che include anche uno specifico atto.

Se il traffico illecito di influenze:

- Ha come obiettivo la **corruzione**, viene **assorbito** nella corruzione.
- Ha come obiettivo **altri reati**, c'è **concorso materiale** di reati, eventualmente legati dalla continuazione.

### Dolo (509)

È una fattispecie dolosa, ed il privato deve essere consapevole che l'oggetto della promessa o dazione è finalizzato alla mediazione o remunerazione illecita.

### Aggravanti (ibid.)

Sono presenti due aggravanti:

- Se il soggetto che si fa dare o promettere è un PU/IPS.
- Se i fatti sono commessi in relazione all'esercizio di attività giudiziarie, o per remunerare il PU/IPS per un atto contario ai doveri d'ufficio.

È possibile applicare l'attenuante del fatto di particolare tenuità (art. 323-bis).

# Capitolo V -- Delitti di violazione di doveri funzionali (511)

## 1 -- Abuso d'ufficio (511)

La fattispecie è a tutela del buona andamento ed imparzialità della PA, e degli interessi della persona eventualmente offesa dal reato.

### Disciplina originaria (512)

La fattispecie originaria consisteva in due articoli.

Nell'**abuso innominato**:

- La condotta era descritta in maniera estremamente ampia, e comprendeva **qualsiasi illecito amministrativo**.
- L'unico elemento che definiva il disvalore penale era il **dolo specifico** di **recare un danno** o **procurare un vantaggio** ad altri.

Nell'**interesse privato in atti di ufficio**:

- La condotta consiste nel prendere un interesse privato in un qualsiasi atto d'ufficio.
- La giurisprudenza dava rilevanza penale a tutti i casi di mancata astensione in seguito a coincidenza fra interesse privato e pubblico, anche se il contenuto dell'atto sarebbe stato lo stesso.

### Riforma del 1990 (513)

La riforma del 1990 abroga l'interesse privato in atti di ufficio, e riformula l'art. 323 in modo da punire le condotte di **strumentalizzazione dell'ufficio**.

Tuttavia, la riforma era insoddisfacente, perché la condotta di abuso era troppo ampia.

### Riforma del 1997 (514)

La riforma del 1997:

- Restringe la condotta come violazione di **legge o regolamento**.
- Usa la struttura del reato ad evento.
- Richiede un **vantaggio esclusivamente patrimoniale**.
- Richiede il **dolo**.

Il termine legge indicava anche le leggi regionali, provinciali, e fonti equiparate. I regolamenti rilevanti erano i regolamenti governativi, ministeriali ed interministeriali, e le fonti formalmente regolamentari che possono essere emanate.

La violazione della legge per gli atti includeva anche l'incompetenza, perché è regolata da leggi, ma non includeva il vizio dell'eccesso di potere.

Per sindacare l'eccesso di potere, la giurisprudenza dava rilevanza anche all'art. 97 Cost., perché lo sviamento dei poteri dai fini a cui sono predisposti viola il buon andamento ed imparzialità della PA.

Tuttavia, l'art. 97 Cost. fornisce solo principi di carattere generale, che sono troppo generiche per rilevare penalmente.

### Riforma del 2020 (515)

Il legislatore richiede la **violazione di specifiche regole di condotta espressamente previste dalla legge**, e dalle quali **non residuino margini di discrezionalità**.

La riforma **esclude** l'applicazione del reato ai casi in cui si esercita l'**attività discrezionale**, che **sono la maggioranza**, **anche se** c'è uno **sviamento doloso**.

La riforma produce l'**abolitio criminis** delle condotte in violazione di:

- Regolamenti.
- Norme di legge generale.
- Norme di legge che attribuiscono un potere discrezionale.

### Seconda modalità della condotta (519)

La **seconda modalità della condotta** è la **violazione di un obbligo di astensione** in presenza di un **interesse proprio**, o negli **altri casi prescritti**.

### Reato ad evento, vantaggio patrimoniale (ibid.)

La riforma del 1997 riforma il reato in **reato ad evento**, che richiede:

- L'**ottenimento** di un **vantaggio (solo) patrimoniale**.
- La **causazione** di un **danno patrimoniale o non**.

L'**ingiustizia**:

- Può essere considerata un elemento pleonastico.
- Può essere interpretata come un requisito di **doppia ingiustizia**, della **condotta** e del **danno o vantaggio**. Ad es., ciò rende penale un atto che consegue in concreto un interesse pubblico.

### Dolo, consumazione, concorso di persone (520)

È una **fattispecie dolosa**, e richiede il **dolo intenzionale** con riferimento alla causazione del vantaggio o danno.

Il reato si consuma con l'acquisizione del vantaggio o causazione del danno.

Il concorso di persone è possibile.

### Circostanze (521)

È presente un'aggravante ad effetto comune se il danno o vantaggio è di rilevante gravità, ed un'attenuante se il fatto è di particolare tenuità.

### Clausola di riserva, altri reati (ibid.)

La **clausola di riserva** esclude l'applicazione dell'abuso di ufficio in caso di reati più gravi.

L'abuso di ufficio avviene spesso insieme ai reati di **corruzione** e **falso in atto pubblico**.

Nel caso di distrazione di fondi pubblici:

- Il peculato per distrazione è stato abrogato.
- L'abuso di ufficio è applicabile solo quando le norme di legge sono specifiche e non lasciano spazio a decisioni discrezionali, situazioni rare nella disciplina delle risorse pubbliche.
- L'unico caso penalmente rilevante di distrazione di fondi pubblici è l'uso per finalità esclusivamente private, ed estranee ai fini istituzionali dell'ente.

### Trattamento sanzionatorio (522)

L'abuso di ufficio rappresenta una **fattispecie spia** per reati più gravi.

Il limite sanzionatorio massimo era stato alzato per permettere la custodia cautelare in carcere, ma la riforma della disciplina processuale ha aumentato la misura minima per la custodia cautelare.

## 2 -- Utilizzazione d'invenzioni o scoperte conosciute per ragioni d'ufficio (523)

L'oggetto materiale del reato:

- Include le invenzioni, scoperte scientifiche, e nuove applicazioni industriali.
- Deve essere **conosciuto per ragioni di ufficio**.

La **condotta** consiste nell'**impiego a profitto proprio o altrui**, anche senza violare il segreto.

Il profitto non deve essere necessariamente di natura patrimoniale.

## 3 -- Rivelazione ed utilizzazione di segreti d'ufficio (524)

### Rivelazione di segreti d'ufficio (524)

È un **reato proprio**, e si applica l'art. 360, per cui non è necessaria l'attualità della qualifica pubblicistica, ma solo che le notizie siano state conosciute nel periodo di svolgimento delle funzioni o servizio.

I segreti d'ufficio sono:

- **Oggettivamente collegate all'ufficio svolto**, ma possono essere appresi anche in maniera occasionale.
- **Protetti** per soddisfare un **interesse giuridicamente apprezzabile**, affinché non siano conosciuti.

Il **titolare dell'interesse alla segretezza** può essere la PA o un privato. Se è un privato, la rivelazione è **plurioffensiva**.

La **fonte della segretezza** deve rispettare il **principio di legalità**.

La **segretezza è l'eccezione**, ed è **delimitata** dalla **disciplina del diritto d'accesso**, che determina quando una notizia **può e deve** essere portata a conoscenza di chi ne abbia interesse.

La **condotta** può consistere:

- Nella **rivelazione**, se il contenuto della notizia è reso noto a soggetti non legittimati a conoscerla.
- Nella **agevolazione**, se si **facilita** la conoscenza della notizia.
- In entrambi i casi, si devono **violare i doveri o la disciplina** inerenti alle funzioni/servizio.

Per il **principio di offensività**, la rivelazione del segreto è penalmente irrilevante se:

- Riguarda notizie marginali.
- La rivelazione del segreto non lede l'interesse sostanziale protetto dalla segretezza.

L'**elemento soggettivo**:

- Per la **rivelazione**, è il **dolo**. L'**errore** sulla **disciplina amministrativa esclude** il dolo.
- Per la **agevolazione**, è la **colpa**.

Il reato si **consuma** con la **rilevazione della notizia** da parte di un terzo estraneo.

### Utilizzazione di segreti d'ufficio (529)

## 4 -- Rifiuto di atti d'ufficio. Omissione. (530)

Nella versione originaria, la fattispecie puniva **qualsiasi violazione** di un dovere funzionale del PU o IPS:

- Il **rifiuto** consisteva nella manifestazione di volontà di non compiere l'atto.
- L'**omissione** era il mancato compimento dell'atto entro i termini previsti.
- Il **ritardo** era il compimento dell'atto, oltre i termini previsti, sempre che l'atto fosse ancora capace di produrre i suoi effetti.

Nel 1988 è stato aggiunto un secondo comma per il **diniego di giustizia**, che riguardava l'**omissione** da parte dei magistrati.

La **riforma del 1990** ha riformulato l'art. 328 in **due reati propri**.

### Rifiuto di atti di ufficio (co. 1) (531)

Il rifiuto di atti di ufficio è previsto al primo comma.

La nuova formulazione:

- Riguarda **solo** la condotta di **rifiuto**, e **non più** il **ritardo ed omissione**.
- Richiede la **presenza di una richiesta**, **ordine**, e secondo l'interpretazione estensiva della giurisprudenza, una **situazione materiale di urgenza**.

Il **rifiuto** riguarda **solo determinati atti**, che **devono** essere **cumulativamente**:

- Di **competenza** dell'ufficio o servizio.
- **Compiuti senza ritardo**.
- **Relativi a**:
  - **Ragioni di giustizia**.
  - **Sicurezza pubblica** (incolumità delle persone e integrità delle cose) e **ordine pubblico** (ordine legale costituito).
  - **Igiene e sanità**.

### Omissione (co. 2) (533)

Il secondo comma punisce è sussidiaria rispetto alla prima. Richiede cumulativamente:

- La **richiesta dell'atto** da parte dell'interessato.
- Il **ritardo superiore** a 30 giorni.
- La **mancata presentazione** dei **motivi del ritardo**.

La **richiesta** deve provenire dal **soggetto** che ha **interesse all'emanazione dell'atto**, ossia è titolare di una **situazione giuridica** che **può essere fatta valere in giudizio**.

La norma **non è applicabile** nei casi di **silenzio-assenso**.

La condotta è omissiva, e consiste nel **non emanare l'atto** o **non spiegare le ragioni del ritardo**. Le **ragioni manifestamente pretestuose** o **infondate** sono **equiparate** alla **mancata spiegazione**.

### Dolo (536)

Entrambe le **fattispecie sono dolose**, e compatbili con il dolo eventuale.

## 5 -- Rifiuto o ritardo di obbedienza commesso da un militare (536)

TODO

## 6. Delitti in materia di interruzione di uffici (537)

Sono interruzioni che ledono il bene giuridico del buon andamento della PA, e hanno ripercussioni sugli utenti degli uffici o servizi pubblici erogati.

## 6.1. Interruzioni da parte di esercenti di impree di servizi pubblici o di pubblica necessità (538)

Tradizionalmente, il codice Rocco prevedeva norme che incriminavano il diritto di sciopero, sia nell'ambito pubblico che privato.

La Costituzione e Corte Costituzionale dichiarano l'illegittimità dei delitti di:

- Sciopero e serrata per fini contrattuali.
- Sciopero per fini non contrattuali, nella parte in cui punisce lo sciopero politico non diretto a sovvertire l'orientamento costituzionale.

Lo sciopero nell'ambito dei servizi pubblici è rilevante solo se interrompe servizi pubblici essenziali, la cui individuazione è rimessa alla discrezione del giudice.

Nel 1990, è stato disciplinato lo sciopero nei servizi pubblici essenziali, con l'abrogazione delle sanzioni penali, e la sola applicazione di sanzioni amministrative.

L'unica norma rimasta fra i delitti del PU è l'art. 331.

È un **reato proprio**, che ha come soggetto attivo l'**esercente** in **forma di impresa** di un **servizio pubblico** o di **pubblica necessità**.

La **condotta** consiste nell'**interruzione del servizio**, o **turbamento della regolarità del servizo**.

Il privato danneggiato dall'interruzione o turbamento non è persona offesa.

Il reato non sussiste in caso di **esercizio** del **diritto di sciopero**.

È prevista una pena più grave per i capi, promotori ed organizzatori, che costituisce una pena autonoma, e non un'aggravante (sono qualifiche eterogenee rispetto a quella dell'autore).

## 6.2. Interruzione di un ufficio o servizio pubblico o di un servizio di pubblica necessità (541)

Il delitto di interruzione di un pubblico ufficio o servizio pubblico è uno dei **delitti dei privati** contro la PA, e punisce chi **cagiona un'interruzione** o **turba la regolarità** di un **ufficio o servizio pubblico** o **servizio di pubblica necessità**.

È una fattispecie sussidiaria, applicabile solo se non è applicabile l'art. 331 cp.

Il **privato danneggiato non** assume il ruolo di **persona offesa**.

È un **reato ad evento** a **forma libera**. Per il **principio di offensività**, la condotta deve essere idonea a determinare la **cessazione o turbamento** in **maniera significativa**, e **non è sufficiente** l'interruzione o turbamento di **una singola prestazione**.

La fattispecie pone problemi nei casi di **limitazione dell'esercizio** di **libertà costituzionali**. Ad es.:

- L'occupazione dei binari di una stazione ferroviaria, che porta all'interruzione del servizio ferroviario.
- L'interruzione delle lezioni universitarie, che sono un servizio pubblico.

# Trattamento sanzionatorio (545)

## 1. Introduzione (ibid.)

Le riforme sui delitti dei PU contro la PA sono caratterizzati da:

- L'inasprimento del trattamento sanzionatorio, in particolare le fattispecie relative alle transazioni illecite.
- L'applicazione di strumenti repressivi e preventivi originariamente pensati per la criminalità organizzata.

## 2. Aumento dei limiti edittali (547)

Le pene principali riguardanti i delitti di conssuione, induzione indebita e corruzione presenta una forte omogeneizzazione e aggravamento delle pene, che dimostrano l'omogeneità di disvalore data al mercimonio della funzione pubblica, indipendentemente dalla forma.

L'**attenuante del fatto di particolare tenuità** dell'**art. 323-bis** è una **circostanza ad effetto comune**, ed impone al giudice di valutare il fatto in maniera complessiva. Non pregiudica l'applicazione della causa di non punibilità per particolare tenuità del fatto.

## 3. Inasprimento delle pene accessorie (548)

## 4. Riparazione pecuniaria (550)

## 5. Norme premiali (551)

# Delitti dei privati

## 1. Violenza o minaccia a PU (567)

La norma punisce chiunque usi violenza o minaccia contro un PU o IPS, per costringerlo:

- A fare un atto contrario a propri doveri, od omettere un atto dell'ufficio dovuto.
- A fare un atto conforme ai propri doveri.

Sono reati posti a tutela dell'autodeterminazione del PU e IPS nello svolgimento delle loro attività.

La condotta deve essere rivolta ad un PU o IPS, anche fuori dallo svolgimento delle funzioni o servizio, ma deve essere idonea a condizionarne l'esercizio.

La violenza consiste in un'estrinsecazione di energia a danno delle cose, mentre la minaccia consiste nel prospettare un male ingiusto e futuro. Secondo la giurisprudenza, la violenza è intesa in senso ampio, come qualsiasi condotta idonea a coartare la volontà.

Violenza e minaccia devono essere **rivolte allo scopo specifico** di:

- Adottare un atto contrario ai propri doveri, o omettere un atto dovuto (co. 1).
- Compiere un atto del proprio ufficio (co. 2).

Non è necessario che lo scopo sia realizzato, ma è necessario che la condotta sia idonea a realizzarlo.

(TODO circostanze 571)

Se la violenza o minaccia sono esercitate contro più PU, c'è concorso formale di reati, perché viene lesa la libertà di autodeterminazione di più soggetti.

Può assorbire il delitto di percosse. Concorre con la fattispecie di omicidio tentato o consumato, ma non si applica l'aggravante di aver commesso il fatto contro un PU.

Si può applicare la causa di non punibilità per particolare tenuità del fatto, ma solo se il PU non è un ufficiale o agente di pubblica sicurezza o di PG.

## 2. Resistenza a PU (574)

TODO

## 5. Delitti di oltraggio (582)

Il codice comprende tre delitti di oltraggio:

- Oltraggio a PU.
- Oltraggio a corpo politico, amministrativo e giudiziario.
- Oltraggio a magistrato in udienza.

La storia dei delitti di oltraggio è uno sviluppo del modo di intendere il rapporto tra privati e PA.

## 5.1. Oltraggio a PU (583)

La versione originale dell'oltraggio considerava un'offesa:

- Relativa all'onore o prestigio del PU.
- Un fatto commesso nell'esercizio delle funzioni, o anche solo a causa delle stesse.

Tuttavia, con l'entrata in vigore della Costituzione, il bene protetto diventa il buon andamento ed imparzialità della PA:

- Inizialmente, La Corte Costituzionale abroga il limite minimo di 6 mesi per l'oltraggio, perché irragionevole.
- Successivamente, nel 1999 il legislatore abroga l'intero articolo relativo all'oltraggio.

Il reato viene ri-istituito nel 2009.

L'oltraggio a PU protegge:

- La **reputazione del PU**.
- Il **prestigio della PA**, funzionale al **buon andamento** dell'**azione amministrativa**.

Sono previste delle condizioni:

- Il fatto deve avvenire in un **luogo pubblico o aperto al pubblico**.
- Devono essere presenti **più persone**.
- Il fatto deve essere commesso **durante il compimento di un atto di ufficio**.
- La condotta deve essere a **causa dell'esercizio delle funzioni**.

La fattispecie è a dolo generico.

Se viene attribuito un **fatto determinato** si applica un'**aggravante**. Tuttavia, se il **fatto determinato è vero**, è una **causa di giustificazione** che esclude la punibilità per espressione del pensiero.

È previsto **di nuovo** un **limite minimo** di **6 mesi**.

È prevista una **causa di estinzione del reato**:

- Richiede l'**integrale risarcimento del danno**, **sia al PU che all'Amministrazione**, **prima del giudizio** (apertura del dibattimento, o udienza preliminare nei procedimenti abbreviati).
- In caso di concorso di persone, il risarcimento deve essere effettuato da tutti.

TODO 588--592

## 7. Reazione legittima agli atti arbitrari del PU (592)

La reazione legittima agli atti arbitrari del PU era prevista nel codice Zanardelli.

Era stata abrogata dal codice Rocco, ritenendo sufficiente la causa di giustificazione della legittima difesa, nell'ottica di un rapporto autoritario fra PA e privato.

È stata ripristinata nel 2009.

La **condotta arbitraria**:

- Deve essere integrata da un PU, IPS o anche un pubblico impiegato.
- Deve consistere in un **eccesso** oltre i **limiti delle attribuzioni** (violazione di legge, incompetenza o eccesso di potere).
- Può **anche** consistere nell'**esercizio in modalità scorretta** (sopraffattoria o incivile) di **poteri legittimi**, secondo la Corte Costituzionale.

La **reazione legittima**:

- Può consistere in una reazione materiale (reati di minaccia o resistenza a PU).
- Può consistere in una reazione verbale (reati di oltraggio).
- Non può consistere nei reati diversi da quelli indicati.

La natura giuridica dell'esclusione di punibilità è controversa:

- Secondo l'interpretazione minoritaria, ha natura oggettiva, e non rileva l'erroneo convincimento.
- Secondo l'interpretazione maggioritaria, va considerata una causa di giustificazione, e rileva anche se putativa.

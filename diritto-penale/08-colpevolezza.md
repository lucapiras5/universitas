# 8 -- Colpevolezza (361)

## 1 -- Nozione, fondamento e rilevanza costituzionale (361)

Affinché un fatto sia punibile, deve essere sia antigiuridico, sia **colpevole**.

I requisiti della colpevolezza includono:

- Dolo, colpa, o dolo misto a colpa.
- Assenza di scusanti, o in altri termini, normalità delle circostanze relative alla commissione del reato.
- Conoscenza o conoscibilità della legge penale.
- Capacità di intendere e volere.

La sent. della Corte Cost. n. **1988/364** riconosce espressamente che la **responsabilità penale** è **personale**, nel senso che è la **responsabilità per un fatto non solo proprio, ma anche colpevole**.

Il riconoscimento del principio prevede **due corollari**. La **colpevolezza non sussiste se**:

- Si **ignori incolpevolmente** l'esistenza della legge penale (i casi di **ignoranza inevitabile**). Per il **principio di legalità**, la legge deve essere **conoscibile**.
- Se **non tutti e ciascuno** degli **elementi costitutivi del reato** siano imputabili per **dolo o (almeno) colpa**. Per il **principio di rieducazione**, sarebbe inutile rieducare un'agente, se **manca un collegamento soggettivo** con il fatto che gli è imputato.

Inoltre, il **principio di colpevolezza** è un **canone ermeneutico** per il giudice.

## 2 -- Rilevanza di dolo e colpa nei delitti e nelle contravvenzioni (365)

I **delitti** sono imputati **di regola per dolo**, ed **eccezionalmente per colpa**.

Le **contravvenzioni** possono essere imputate **di regola sia per dolo che per colpa**, ed **eccezionalmente solo per dolo o colpa**. La presenza di dolo in una contravvenzione che può essere imputata anche per colpa aumenta la quantità di pena.

## 3 -- Dolo (366)

### Momento rappresentativo del dolo (366)

L'esistenza del dolo richiede la **rappresentazione** e la **volizione** del fatto (art. 43 cp.).

La **rappresentazione** del fatto consiste nel:

- Avere presente che la commissione del **fatto** costituisce un **reato**.
- **Agire comunque**, nonostante la **consapevolezza** di commettere un **fatto tipico ed antigiuridico**.

Il dolo è **escluso** per:

- **Errore sul fatto di reato** (art. 47 cp.):
  - Consiste in una **falsa rappresentazione della realtà** o **erronea interpretazione di una norma giuridica**.
  - Ad es., il soggetto danneggia la cosa altrui, credendo che fosse la propria.
  - Non c'è dolo perché il soggetto è convinto di **non compiere un reato**.
- **Errore sulla presenza di una causa di giustificazione** (art. 59 co. 4 cp.):
  - La causa di giustificazione putativa è sempre valutata a favore dell'autore.
  - Non c'è dolo perché il soggetto è convinto di **non compiere un fatto antigiuridico**.

Il momento rappresentativo richiede la **conoscenza di tutti gli elementi tipici** del reato, che deve essere:

- Effettiva, e non meramente potenziale (la conoscenza potenziale riguarda la colpa).
- Presente nel momento in cui il soggetto inizia l'azione.

Il **dubbio**:

- In **generale**, è compatibile con il dolo, perché si ha **anche** la **vera rappresentazione** della realtà, oltre a quella falsata.
- In **alcuni casi specifici**, la conoscenza piena e certa è richiesta solo in alcuni casi specifici.

Per gli elementi del fatto che riguardano **norme giuridiche o sociali** è sufficiente la conoscenza del comune cittadino, non quella di un esperto.

### Errore di fatto e di diritto (368)

L'**errore di fatto** (art. 47 cp.) consiste in una **erronea percezione della realtà**, ed **esclude il dolo**. Ad es., sparare contro un cespuglio pensando che si tratti di un'animale selvatico, mentre invece è una persona.

Se l'**errore è determinato da colpa**, ossia se poteva essere evitato da un'agente modello, il reato è comunque punibile se è previsto come **delitto colposo**.

L'**errore di diritto** (art. 47 co. 3 cp.) consiste in una **erronea interpretazione di norme extrapenali richiamate dalla norma incriminatrice**. Ad es., si ritiene una cosa essere propria, anche se non lo è.

La **giurisprudenza**:

- Considera gli **errori di diritto** come **errori sulla legge penale**, secondo la teoria che la legge extrapenale **richiamata** è **incorporata** in quella penale.
- Pertanto, l'errore ha **rilevanza scusante** solo se **incolpevole** (cfr. 443).

Questa interpretazione è errata:

- Porta ad un'abrogazione dell'art. 47 co. 3 cp.
- L'errore non riguarda già il precetto penale in sé, ma un elemento estraneo ad esso: la persona non sta violando il precetto penale in sé, perché non vuole rubare la cosa, la sta "rubando" solo a causa di un errore.

### Momento volitivo del dolo (370)

L'avere agito nonostante la previsione dell'evento è compatibile anche con la colpa (più precisamente, la forma più grave di colpa, la **colpa cosciente**).

L'elemento che caratterizza il dolo è la **volontà di realizzare l'azione**, che deve:

- Essere **presente al momento della commissione del fatto**.
- Riguardare **tutti gli elementi del fatto**.

Il **dolo non può essere**:

- **Antecedente**: se si vuole compiere un fatto nel futuro, ma succede accidentalmente prima del momento in cui lo si vuole compiere, non c'è dolo.
- **Susseguente**: se si compie un fatto antigiuridico senza dolo, e ci si accorge dopo di aver compiuto un reato, non c'è dolo.

Il **dolo d'impeto** consiste in un improvviso impulso ad agire.

Il **dolo di proposito** (**premeditazione**) inizia prima dell'azione e perdura fino al compimento dell'azione, e per alcune figure di reato, è considerato un'**aggravante**.

### Dolo intenzionale (371)

Il **dolo intenzionale** consiste nell'**agire allo scopo di realizzare un fatto**.

Il legislatore può prevedere che l'agente abbia una **certa finalità** in mente:

- In alcuni casi, la **realizzazione della finalità** è necessaria: ad es., l'abuso di ufficio richiede la realizzazione di un vantaggio o danno ingiusto.
- Nei **reati a dolo specifico**, **non rileva** se la **finalità è stata raggiunta**: ad es., nel **sequestro di persona a scopo di estorsione**, il reato è consumato anche se il riscatto non è conseguito.

Nei **reati a dolo generico** (che sono la maggioranza), la **finalità perseguita** dall'agente rileva **solo** ai fini della **commisurazione** della pena, ma **non** ai fini della **consumazione** del reato.

### Dolo diretto (373)

L'agente agisce con **dolo diretto** quando:

- Sta agendo per realizzare il fatto A, ma per realizzarlo, deve compiere un fatto B.
- Si rappresenta un presupposto della condotta di B, o il verificarsi dell'evento di B come certi, o quasi assolutamente certi.

Ad es., il capitano che fa affondare una nave per ottenere un risarcimento dalla comapagnia assicurativa (fatto A) non vuole uccidere i membri dell'equipaggio (fatto B), ma accetta la loro morte (evento di B) come una conseguenza quasi certa della sua azione. Pertanto, l'omicidio è comunque voluto per dolo diretto.

### Dolo eventuale (373)

L'agente agisce con **dolo eventuale** quando:

- Non persegue la realizzazione del fatto.
- Si rappresenta l'esistenza di presupposti della condotta o il verificarsi dell'evento come possibile conseguenza della sua azione.
- Agisce comunque, **accettando** che il **fatto possa verificarsi**.

L'accettazione riguarda il **fatto in sé**, e **non il rischio** che il fatto si verifichi, altrimenti si trasformano i reati di evento in reati di pericolo.

Il **dolo eventuale** va **distinto** rispetto alla **colpa cosciente**:

- L'elemento comune è la **previsione dell'evento**.
- Nella **colpa**, l'agente è **convinto** che il fatto **non si verificherà** in concreto, e quindi **non c'è volontà**.
- Nel **dolo**, l'agente è **convinto** che il fatto **potrebbe verificarsi** in concreto, e quindi **c'è volontà come accettazione**.

<!-- TODO: HIV, circolazione stradale 376 .. 380 -->

Sicurezza sul lavoro:

- Nel primo grado, si erano distinti due tipi di responsabilità:
  - Gli amministratori e dirigenti erano responsabili per colpa cosciente, perché potevano confidare nell'intervento dell'amministratore delegato.
  - L'amministratore delegato era responsabile per dolo eventuale, perché ha deliberatamente scelto di sacrificare le misure di sicurezza per risparmiare.
- Nel secondo grado, si esclude il dolo per l'amministratore delegato:
  - Nell'impianto si verificavano quotidianamente piccoli focolai, spenti dagli impiegati con estintori.
  - Pertanto, al più si poteva rimproverare solo l'imprudenza nell'affidarsi completamente agli interventi degli operai.
- Le SS. UU.:
  - Confermano la condanna per omicidio colposo aggravato dalla previsione del fatto.

La Corte di Cassazione cerca di limitare l'ambito di applicazione del dolo eventuale ai soli casi in cui ci sia un **effettivo processo volitivo**, che comprenda:

- Il **bilanciamento** tra il **fine perseguito** e gli **effetti collaterali**.
- La **consapevole adesione all'evento**.

### Oggetto del dolo (381)

Il dolo riguarda:

- Il **fatto concreto**, che viene effettivamente commesso dall'agente.
- **Non** il **fatto tipico**, contenuto nelle **norme penali**, che possono essere ignorate o interpretate erroneamente dall'agente.

Nei reati a **dolo generico**, il dolo riguarda **solo il fatto concreto** che integra il fatto tipico. Le **finalità specifiche** dell'azione sono **irrilevanti** ai fini della **presenza del dolo**, e **rilevano solo** come **circostanze** del reato.

Nei reati a **dolo specifico**, il dolo riguarda **anche lo scopo** del fatto concreto. La **realizzazione dello scopo** è **irrilevante** ai fini della consumazione del reato.

Il dolo deve riguardare **tutti gli elementi costitutivi del fatto di reato tipico**. Per quanto riguarda i:

- **Presupposti della condotta**:
  - Il soggetto deve **rappresentarsi la loro esistenza** come certa o possibile, accettando l'eventualità della loro esistenza.
  - Ad es., nel caso di delitto di atti osceni, il soggetto non è sicuro di essere nascosto, ma accetta l'eventualità di poter essere visto.
- **Elementi negativi del fatto**:
  - Il soggetto deve essere **consapevole della loro assenza**.
  - Ad es., è consapevole dell'assenza di permesso di costruire, nel reato di esecuzione di opere edilizie in assenza di permesso di costruire.
- **Reati propri**:
  - È sufficiente che il **soggetto attivo** abbia una **conoscenza da profano** della **sua qualità giuridica** (ad es., nella corruzione, non è necessario sapere se si è un PU o un IPS, è sufficiente sapere che si svolgono funzioni pubbliche).
  - Il soggetto **estraneo** nei casi di concorso in reato proprio è responsabile anche se ignorava la qualità della persona istigata o agevolata (art. 117 cp.). Tuttavia, questa ipotesi di imputazione oggettiva deve essere reinterpretata come dolo misto a colpa. <!-- (385) -->

### 3.6. Dolo ed erronea supposizione della presenza di cause di giustificazione (385)

Il dolo è la rappresentazione e volizione di un fatto **tipico e antigiuridico**. L'**erronea supposizione** di trovarsi in una situazione che integra gli estremi di una **causa di giustificazione** riconosciuta dall'ordinamento, **esclude il dolo**.

Se l'erronea supposizione è causata da **colpa**, il fatto antigiuridico è **addebitato a titolo di colpa**, se è **previsto come delitto colposo**.

Il riconoscimento della **causa di giustificazione putativa** trova riconoscimento nell'art. 59 co. 4 cp., che parla di "**cause di esclusione della pena**", e prescrive che sono **sempre valutate a favore** dell'agente. Includono **anche** le **scusanti**.

L'errore rilevante per la causa di giustificazione putativa è l'**errore di fatto**, **non** quello di **diritto**, perché è un **errore sulla legge penale**.

### 3.7. Dolo nei reati omissivi (386)

I reati omissivi prevedono delle peculiarità nella configurazione del dolo.

Per quanto riguarda il **momento rappresentativo**:

- Il soggetto deve **conoscere**, **anche se in dubbio**:
  - I **presupposti di fatto** dai quali scaturisce il **dovere di agire**.
  - L'**azione da compiere** per **neutralizzare il pericolo**.
- **Non** è necessario che **conosca** anche che l'**omissione dell'azione doverosa è un reato**, e l'eventuale ignoranza rileva solo se inevitabile.
- Nei **reati omissivi impropri**, **deve rendersi conto** che l'**azione doverosa evita l'evento**.

Per quanto riguarda il **momento volitivo**:

- Deve decidere di **non compiere** l'**azione doverosa**.
- Nei **reati omissivi impropri**, è necessaria anche la **certezza o accettazione dell'eventualità** che si verifichi l'**evento**.

### 3.8. Accertamento del dolo (388)

L'accertamento del dolo va desunto da **dati esteriori**, con l'aiuto di **massime di esperienza**.

Si devono considerare **tutte le circostanze del caso concreto**.

La **modalità della condotta** includono:

- I **mezzi adoperati**. Ad es., l'uso di armi idonee ad uccidere.
- La **durata** della condotta. Più dura l'azione, è più è probabile che sussista il dolo.
- La **condotta antecedente** e **successiva** alla commissione del reato.
  - Tuttavia, darsi alla fuga o nascondere le prove è possibile anche con i reati colposi, e viceversa, aiutare la vittima dopo il reato non esclude il dolo.

Le **circostanze relative alla persona dell'agente**:

- Devono essere considerate **solo in via sussidiaria**, quando le circostanze oggettive non siano univoche.
- Includono la **qualifica o esperienza professionale**. Ad es., un certo soggetto non commetterrebbe mai un determinato atto per colpa, ma solo volontariamente.
- Le **precedenti esperienze di vita** dell'autore. Ad es., conoscere pienamente che l'AIDS può essere trasmesso ed agire nonostante la previsione integra dolo eventuale.
- L'**interesse alla realizzazione del reato**. Ad es., se il soggetto può ottenere un beneficio mentirebbe.
- Il **movente**, che ha valenza sussidiaria ed è un mero indizio, e la mancanza di prova del movente non è la prova del dolo.

L'**errore sul fatto** e sulle **cause di giustificazione** esclude il dolo **anche se inescusabile**:

- Ossia, anche se un uomo diligente lo avrebbe evitato.
- L'errore dovuto a colpa lascia sussistere una **responsabilità per colpa**, a condizione che il fatto sia previsto come delitto colposo.
- La **credibilità dell'errore** deve essere **corroborata** da **circostanze esterne** emerse nel processo, ed ulteriori rispetto alle dichiarazioni dell'autore.

## 4 -- Colpa (392)

La **colpa** prevede un grado di **responsabilità minore** rispetto al dolo, ed una **struttura** completamente **diversa**:

- Per il **requisito negativo**:
  - Il fatto deve essere realizzato **involontariamente** (**senza dolo**).
  - La **previsione** del fatto porta alla **colpa con previsione**, che costituisce una circostanza aggravante per i delitti colposi.
- Per il **requisito positivo**, deve essere presente:
  - La **condotta concreta** deve contrastare con la **condotta modello**.

La condotta modello consiste in **regole di**:

- **Diligenza**, **azioni** che devono **essere compiute**.
- **Prudenza**, obblighi di **non agire**, o di **agire** solo secondo **determinate modalità**.
- **Perizia**, **cognizioni o abilità esecutive** tipiche dello svolgimento di **attività tecniche o professionali**.

### Colpa specifica (394)

Le regole della condotta modello possono essere **codificate** in:

- **Leggi e regolamenti della PA**: lo sviluppo di attività socialmente utili ma rischiose ha reso necessaria la loro regolazione.
- **Ordini**, che sono emanati da **autorità pubbliche**.
- **Contratti**, definiti da **privati**.
- **Regolamenti**, definiti da **organismi privati o pubblici**. Ad es., i regolamenti per il pugilato, che servono a salvaguardare la salute degli atleti.

Le leggi rilevanti ai fini della colpa sono solo quelle leggi che:

- **Impongono o vietano condotte**.
- Lo fanno al **fine esclusivo** di **neutralizzare o ridurre un pericolo**.
- In altre parole, hanno il fine di **prevenire eventi tipici**.
- Ad es.:
  - Guidare un veicolo non assicurato è una legge con finalità di risarcimento assicurativo, e la sua violazione non può fondare un rimprovero di colpa specifica se si causa un incidente.
  - Al più, si può fondare il rimprovero sulla colpa generica.

### Colpa generica (396)

La codificazione delle regole di diligenza, prudenza e perizia incontra una serie di limiti:

- In generale, è **impossbile** prevedere ogni possibile situazione di pericolo.
- In alcuni casi, è **inopportuno** codificare le regole di diligenza.

La **colpa generica** si fonda sul confronto fra la **condotta tenuta in concreto**, con la **condotta-modello**, che un **agente-modello avrebbe dovuto seguire** nella **stessa situazione**.

La diffusione generalizzata di comportamenti non rende lecita una certa condotta.

Tradizionalmente si utilizzava la figura generica del "buon padre di famiglia", o dell'"uomo medio", o dell'"uomo accortissimo". Attualmente, si utilizzano più figure di agenti-modello.

Ad **ogni attività corrisponde**:

- Un **agente modello**: ad es., il pedone-modello, l'automobilista-modello, l'infermiere generico-modello, l'infermiere specialista-modello, ecc...
- Un **costo economico esigibile**, che è proporzionale al **rischio dell'attività**, ed è finalizzato a **prevenire e neutralizzare** le situazioni di pericolo.

Se le conoscenze o capacità psico-fisiche dell'agente-concreto sono:

- **Inferiori a quelle dell'agente-modello**, questo **non esclude la colpa**. Nel caso di **menomazioni fisiche**, si considera un agente-modello con le stesse menomazioni. Ad es.,
  - La colpa del medico non è esclusa se non è conoscenza di una malattia che era ignota ai tempi in cui aveva studiato.
  - La colpa del cieco non è esclusa se ignora le cautele necessarie, come essere accompagnato da un cane-guida o usare il bastone.
- **Superiori a quelle dell'agente-modello**, è irrilevante ai fini della colpa.
  - Ad es., il pilota professionista è valutato come qualsiasi altro automobilista nella normale circolazione stradale.

### Linee guida nell'attività medica (400)

Le **linee-guida nel campo medico** permettono di elevare e uniformare gli standard medici e giuridici nella professione medica.

La legge Gelli-Bianco:

- Istituisce un **Sistema Nazionale per le Linee Guida**, che prevede una procedura di accreditamento e aggiornamento delle line guida.
- Riserva un **ruolo sussidiario** alle **buone pratiche**, che sono monitorate da un apposito osservatorio nazionale.

Il **decreto Balduzzi** (2012) **escludeva** la responsabilità medica nei casi di **colpa lieve**:

- Se era **immediatamente riconoscibile** il bisogno di **discostarsi dalle linee-guida** per le peculiarità del caso concreto.
- Se il medico commetteva un **errore macroscopico** nell'**adattare le linee-guida** al caso concreto.

La **legge Gelli-Bianco** (2017) introduce tre novità:

- Se le linee-guida sono **adeguate** al caso concreto, ed **accreditate** dal Sistema Nazionale per le Linee Guida, il medico è **esente da responsabilità penale**.
- Le linee-guida che possono escludere la colpevolezza sono solo quelle che dettano regole di **perizia** ("come" fare), pertanto la **colpa per negligenza o imprudenza** **non può essere giustificata** con il riferimento alle linee guida.
- La **colpa lieve non esclude la responsabilità**, pertanto sussiste la responsabilità anche in casi in cui la necessità di discostarsi non era immediatamente evidente, o l'errore non era macroscopico.

Con la **sentenza Mariotti**:

- Lo **scostamento solo marginale** da parte del medico rispetto alla linea guida esclude la responsabilità penale.
- La Corte di Cassazione afferma che la **colpa lieve** permette comunque di **escludere la responsabilità**.

Tuttavia, l'**esclusione di responsabilità** continua comunque ad avere un'**ambito limitato**:

- **Non** è esclusa nei casi di **colpa per negligenza o imprudenza**.
- Nei casi di **colpa per imperizia**, è esclusa solo se il caso concreto è regolato da linee-guida.

### Rapporti tra colpa specifica e generica (406)

L'**inosservanza** di **regole di colpa specifica dà vita a colpa**, **a meno che** la loro **osservanza** costituisca un **aumento del rischio**.

Ad es., nella circolazione stradale la regola "tenere la destra rigorosa" viene meno nel caso di sorpasso di una bicicletta, dove aumenterebbe il rischio invece di ridurlo.

### Reati colposi di evento (407)

Nei reati colposi di evento, il comportamento dell'**agente-modello** (che segue le regole di diligenza, prudenza e perizia) ha un **duplice contenuto**:

- **Riconoscere** il pericolo che può derivare al bene protetto.
- **Neutralizzare o ridurre** quel pericolo, prima che si realizzi il fatto antigiuridico.

Una **condotta colposa** è caratterizzata da:

- Il **mancato riconoscimento** del pericolo, che un agente-modello avrebbe riconosciuto.
- Il **mancato uso di misure adeguate** a neutralizzarlo o ridurlo, che un agente-modello avrebbe adottato.

La possibilità di riconoscere il pericolo e le misure di sicurezza dovevano essere **pubblicamente disponibili al momento dell'azione**. Ad es.:

- Se un pericolo era conosciuto solo da un centro di ricerca al momento dell'azione, e non dall'agente medio, non c'è colpa per il mancato riconoscimento.
- Se una misura di sicurezza non era disponibile al momento dell'evento, non c'è colpa nella mancata adozione.

### Principio di affidamento (409)

Nei casi di **attività pericolose** che devono essere svolte nella forma della **collaborazione necessaria**, **ogni agente può confidare che il comportamento degli altri sia diligente**.

Ad es., l'automobilista che passa con il verde confida gli altri automobilisti non passeranno con il rosso.

Tuttavia, il principio di affidamento incontra **vari limiti**:

- Nella **circolazione stradale**, l'automobilista deve tenere conto di **eventuali imprudenze altrui**.
- Se l'agente può **ragionevolmente prevedere un comportamento colposo altrui**.
  - Ad es., se un medico sa che un certo laboratorio è inaffidabile, farà ripetere le analisi ad un laboratorio più affidabile.
- Se l'agente ha un **obbligo giuridico** di impedire eventi lesivi dell'altrui **vita o integrità fisica**, mediante il **controllo e vigilanza** dell'**operato altrui**.
  - Ad es., il primario ha l'obbligo di controllare l'operato dell'assistente.

Il **principio di affidamento** vale anche per i **reati dolosi**:

- In astrattto, chiunque venda un oggetto che viene utilizzato per commettere un omicidio **potrebbe essere considerato responsabile** di quell'**omicidio**.
- Tuttavia, la responsabilità sussiste solo se l'**altrui intento doloso era prevedibile**.

### Nesso tra colpa ed evento (413)

Nei reati colposi di evento, **sia l'evento, sia l'azione** devono essere il risultato della **violazione** della **stessa regola di diligenza, prudenza o perizia**.

In primo luogo, si deve verificare se l'**evento concretamente realizzato** sia uno **sviluppi causali prevedibili**, che la **regola** di diligenza, prudenza o perizia serviva a **prevenire**.

Ad es., la regola che vieta il passaggio con il rosso serve solo a prevenire gli incidenti nella prossimità dell'incrocio:

- Se un pedone muore per trauma cranico per essere stato investito, è uno sviluppo prevedibile, e si è responsabili della morte.
- Se un pedone viene investito, e riporta lievi lesioni, ma muore perché è emofiliaco, non è uno sviluppo prevedibile, e quindi non si è responsabili della morte.

In secondo luogo, si deve verificare se il **rispetto delle regole** di diligenza, prudenza o perizia **avrebbe evitato la realizzazione** dell'evento.

L'**idoneità della condotta diligente** va verificata al **momento in cui il soggetto avrebbe dovuto tenere quella condotta**. Ad es.:

- Se al tempo della condotta **non si sapeva** che l'esposizione ad una certa sostanza fosse tossica, non c'è colpa, perché il rischio non era nemmeno riconoscibile.
- Tuttavia, è possibile argomentare che **la colpa sussiste anche nel dubbio**, ma così facendo si **azzera l'area di rischio accettabile**.

Quando è **solo possibile ridurre il rischio**, ed è impossibile eliminarlo, l'agente è responsabile per colpa se:

- **Non adotta misure di protezione**.
- Se le **misure adottate non sono adeguate**.

### Colpa nei reati omissivi impropri (418)

La responsabilità per l'omesso impedimento di eventi costitutivi di delitti colposi si configura nei confronti di chi è destinatario di obblighi di protezione o controllo nei confronti dei pericoli che possono incombere sui beni.

La colpa può consistere nel:

- Non attivarsi per riconoscere il pericolo. Ad es., se il bagnino non nota che un bagnante stava affogando per disattenzione, è responsabile di omicidio colposo per omissione.
- Non attivarsi per neutralizzare o ridurre un pericolo riconosciuto. Ad es., se il datore di lavoro sa che il numero di esintori presenti nello stabilimento è insufficiente, e si verifica un incendo, è responsabile di incendio colposo per omissione.

Se anche il comportamento diligente non avrebbe potuto evitare l'evento, non c'è responsabilità.

### Reati colposi di mera condotta (419)

In questi casi, la responsabilità si configura con la sola violazione delle regole di diligenza, perizia e prudenza, anche se non si verifica un evento.

### Grado della colpa (419)

In generale, il **grado della colpa** rileva solo ai fini della **commisurazione della pena**, e non anche ai fini della **commissione del reato**.

Tuttavia:

- Alcuni **reati e aggravanti richiedono** espressamente la **colpa grave**.
- La **colpa cosciente** consiste nell'azione, nonostante la previsione dell'evento, e consiste in un'**aggravante**.

## 5 -- Responsabilità oggettiva (422)

### Nozione di responsabilità oggettiva (422)

La **responsabilità oggettiva** consiste nell'**imputazione** al soggetto del **fatto tipico** o di **uno dei suoi elementi**, **senza accertare la presenza del suo dolo o colpa**.

La **reponsabilità oggettiva** è una nozione che **contrasta** con i **principi Costituzionali**. Il **principio di colpevolezza** ha **rango costituzionale**:

- Prevede il **collegamento** fra **agente e fatto**, **almeno** nella forma della **colpa** (sent. Corte Cost. n. 1085/1988).
- Tuttavia, il principio è stato applicato solo al **furto d'uso**, dove la mancata restituzione aveva valore oggettivo, anche se era dovuto a caso fortuito o forza maggiore.
- Attualmente, **esistono ancora ipotesi formali** di **responsabilità oggettiva**.

Il **giudice** deve **interpretare** le norme che contengono ipotesi di **responsabilità oggettiva** come se **contenessero un riferimento alla colpa**. Inoltre, la colpa può essere **concepita anche in attività illecite**, e segue lo **stesso schema** del **fatto prevedibile ed evitabile** (cfr. 434).

### Responsabilità oggettiva in relazione all'evento (423)

Nei **delitti aggravati dall'evento**:

- Si prevede un **aggravamento della pena** se dal **delitto già integrato** in tutti i suoi elementi deriva come **conseguenza naturalistica** le **lesioni personali o morte della persona**.
- L'**aggravante** è **imputata su base oggettiva**, ma per il principio di personalità serve **almeno la colpa**, e quindi la **prevedibilità** dell'evento.
  - La giurisprudenza continua ad usare il criterio oggettivo, fondando il giudizio di colpa sulla base della stessa norma incriminatrice.
  - L'orientamento più corretto è di richiedere la **prevedibilità in concreto** dell'evento causato, ma non voluto.

Nei **delitti preterintenzionali**:

- Consistono in delitti da cui **deriva un evento più grave di quello voluto** (art. 43 co. 1 cp.).
- Sono:
  - L'**omicidio preterintenzionale** (atti diretti a causare lesioni personali causano la morte).
  - L'**aborto preterintenzionale** (le lesioni alla donna causano un aborto).
- Esistono vari orientamenti giurisprudenziali per imputare l'evento non voluto:
  - Il dolo delle percosse o lesioni assorbe la prevedibilità dell'evento più grave.
  - L'evento non voluto è imputabile a titolo di colpa, ma per il **mancato rispetto delle leggi penali** che vietano le percosse o lesioni (tuttavia, queste leggi tutelano solo ed esclusivamente l'integrità fisica, e non anche la morte).
  - Per pura causalità oggettiva.
- La **soluzione** che meglio rispetta le **esigenze del principio di colpevolezza** richiede il **dolo misto a colpa**:
  - Il **reato principale** è imputato a titolo di **dolo**.
  - L'**evento non voluto** è imputato a titolo di **colpa generica**, e pertanto doveva essere un evento prevedibile ed evitabile.

### Responsabilità oggettiva in relazione ad elementi del fatto diversi dall'evento (427)

La **aberratio ictus monolesiva** consiste nel caso in cui l'offesa è realizzata a **danno di una persona diversa** rispetto a quella a cui era diretta, **per**:

- **Errore nell'uso dei mezzi di esecuzione**.
- **Altre cause**.

L'aberratio ictus va **distinta dall'error in persona**, dove l'errore non è dovuto all'uso dei mezzi di esecuzione o altre cause, e dove il dolo sussiste comunque.

La **aberratio ictus plurilesiva** riguarda il caso in cui si offenda anche la persona verso cui l'offesa era diretta.

Secondo la responsabilità oggettiva, l'offesa non voluta è imputata per il solo fatto di avere causato le lesioni, indipendentemente dal dolo o colpa.

La correzione interpretativa richiede che l'**offesa alla persona diversa** sia **dovuta a colpa**:

- Una **persona ragionevole** si sarebbe accorta che l'**offesa progettata avrebbe potuto ledere (anche) altri**.
- L'agente ha **agito con dolo misto a colpa**. Il **dolo** riguarda tutti gli altri elementi del fatto, la **colpa** riguarda l'**elemento non previsto**.

### Responsabilità oggettiva in relazione all'intero fatto di reato (429)

Il codice penale prevede due ipotesi in cui l'**intero fatto di reato** è **imputato per responsabilità oggettiva**:

- Se il **reato doloso commesso** è **diverso da quello voluto** da uno dei concorrenti, anche questi ne risponde (art. 116 cp.).
- Se l'**estraneo ignora la qualità dell'intraneo**, e lo aiuta a commettere un reato proprio, è responsabile per il reato proprio compiuto (art. 117 cp.).

Con l'introduzione del principio di colpevolezza, si rende necessaria almeno la colpa, intesa come:

- **Prevedibità del fatto diverso**, sulla base delle circostanze conosciute o conoscibili (art. 116 cp.).
- **Conoscibilità della qualifica dell'intraneo**, con l'uso dell'ordinaria diligenza (art. 117 cp.).

### Ipotesi di responsabilità per colpa (431)

I **delitti contro la libertà sessuale** a danno di un minore sono stati emendati nel 2012:

- La versione originale prevedeva che il colpevole **non** potesse **invocare** l'**ignoranza dell'età della persona offesa**.
- La **versione attuale esclude** la colpevolezza solo nel caso di **ignoranza inevitabile**.

Le **circostanze aggravanti** sono state emendate nel 1990:

- Tradizionalmente erano **imputate** per la loro **mera esistenza**, **anche se** **non conosciute**, o **ritenute inesistenti per errore**.
- Attualmente, sono **imputate solo se conosciute**, o **ignorate** per **errore determinato da colpa**.

I **reati di stampa** sono stati emendati nel 1958:

- Nella versione originaria era prevista la responsabilità oggettiva.
- Nella versione attuale si prevede una **responsabilità per colpa**.

La **aberratio delicti** (art. 83 cp.) consiste nell'ipotesi in cui per errore nell'uso dei mezzi di esecuzione o per altra causa si cagiona un evento diverso da quello voluto.

L'**evento non voluto** deve essere **imputato per colpa**, ossia nel caso in cui una persona ragionevole si sarebbe accorta che le modalità di esecuzione avrebbero potuto causare un evento non voluto.

Ad es., sono casi di aberratio delicti:

- Lanciare (volontariamente) un sasso per rompere una vetrina, e colpire (involontariamente) un passante.
- Tirare un calcio ad una porta vetrata, mandarla in frantumi (danneggiamento doloso), ed le scheggie di vetro feriscono una persona (lesione colposa, ma in concreto prevedibile).

Le condizioni obiettive di punibilità si sottraggono dalla rimproverabilità, perché sono elementi del reato estranei al fatto.

### Irragionevole sproporzione fra grado della colpevolezza e misura della pena (435)

L'interpretazione di norme che prevedono la responsabilità oggettiva (delitto aggravato dall'evento, omicidio preterintenzionale, aberratio ictus, reato non voluto da un concorrente, concorso in reato proprio) come norme che richiedono la colpa porta ad una sproporzione fra:

- La misura della colpevolezza (colpa).
- La misura della sanzione (la sanzione prevista per un delitto doloso).

Ad es.:

- Nel caso di reato non voluto nel concorso di persone, si punisce con la sanzione del reato voluto una persona a cui può essere mosso solo un rimprovero di colpa, nel non aver previsto la possibile commissione di quel reato.
- Nel caso di omicidio preterintenzionale, la sanzione massima è di 18 anni, mentre la sanzione massima prevista per il concorso formale fra lesioni dolose e omicidio colposo è 8 anni.

Queste situazioni di sproporzione sono **costituzionalmente illegittime**.

## 6 -- Normalità delle circostanze concomitanti alla commissione del fatto (437)

Le **scusanti** consistono in **circostanze anormali non resistibili**, che rendevano **inesigibile** il comportamento che andava tenuto, e sono idonee ad **escludere la colpevolezza**.

Le scusanti sono **tassative, ed espressamente previste dalla legge**.

Il giudice **non può** utilizzare l'**analogia**, ma la Corte Costituzionale può intervenire in casi di **manifesta irragionevolezza** (ad es., includendo il "convivente di fatto" fra i "prossimi congiunti" ai fini dell'art. 384 co. 1 cp.).

### Scusanti nei reati dolosi (439)

Lo **stato di necessità** (art. 54 cp.) può essere determinato da (cfr. 346):

- **Forze della natura**, o **comportamenti umani** (co. 1)
- **Minacce** altrui (co. 3)

Nei **delitti contro l'amministrazione della giustizia** si applica l'**agire per la necessità di salvare sé stessi o altri da un grave o inevitabile nocumento nella libertà o onore** (art. 384 co. 1 cp.).

Nel **delitto di diffamazione**, rileva la **provocazione** altrui.

Nella **reazione arbitraria agli atti del pubblico ufficiale**, rileva l'**abuso di potere** del pubblico ufficiale.

### Scusanti nei reati colposi (440)

I reati colposi, commissivi e omissivi, prevedono le seguenti scusanti:

- Lo **stato di necessità**:
  - Allo stesso modo dei reati dolosi.
- Il **caso fortuito**:
  - Consiste in una **circostanza interna ed imprevedibile**, che rende impossibile l'esecuzione materiale dell'azione doverosa. Ad es., un **malore improvviso**.
  - Se la circostanza **poteva essere prevista** (ad es., un diabetico che si mette alla guida, anche a rischio di subire un calo ipoglicemico), la scusante non si applica.
- Le **reazioni per terrore o spavento**:
  - Sono situazioni in cui **chiunque avrebbe avuto la stessa reazione**, che **impedisce** di eseguire l'azione doverosa.
  - Ad es., se una pietra rompe il parabrezza, e ferisce il conducente.
- La **forza maggiore**:
  - Sono situazioni che sono al di fuori del controllo dell'agente, e che l'agente non può contrastare.
  - Ad es., la caduta di un masso su una macchina ne danneggia i freni, e questo risulta in un incidente.
- Il **costringimento fisico**:
  - È il caso di un **terzo** che agisce in maniera non resistibile.

L'**eccesso colposo** nel caso di **legittima difesa nel domicilio** è una **scusante**, perché consiste in uno stato di **turbamento** che esclude la possibilità di valutare correttamente la situazione in atto.

## 7 -- Conoscenza o conoscibilità della legge penale (443)

Il principio di colpevolezza richiede che al momento della commisione del fatto, la legge penale fosse conoscibile.

L'art. 5 cp. prevede che "nessuno può invocare a propria scusa l'ignoranza della legge penale". Oggi è interpretato con l'aggiunta di "dovuta a colpa" alla fine.

Pertanto, l'ignoranza della legge penale è **scusabile** se **inevitabile, anche con la dovuta diligenza**. In caso di **dubbio**, la scusante **non si applica**.

L'**ignoranza o conoscenza errata** può riguardare:

- La **rilevanza penale del fatto**: ad es., il soggetto ritiene erroneamente che il fatto non sia un reato.
- La **antigiuridicità del fatto**: il soggetto ritiene erroneamente che esista una causa di giustificazione **inesistente**, o che una causa di giustificazione esistente abbia **limiti più ampi** di quelli previsti dall'ordinamento.

Le **situazioni in cui l'ignoranza è incolpevole** sono:

- I **fatti positivi dell'amministrazione** che ingenerano una convinzione di liceità: ad es., la PA rassicura (erroneamente) che la costruzione di un'opera è lecita.
- La **assoluta oscurità** del testo legislativo, o **gravi difformità di interpretazioni** in giurisprudenza.
- La **incolpevole carenza di socializzazione** dell'agente: ad es., gli immigrati che non sono a conoscenza della normativa sul commercio ambulante.

La **Corte di Cassazione**:

- Tradizionalmente, usava criteri di valutazioni rigorosi.
- Attualmente, è **più disponibile** ad **ammettere l'ignoranza incolpevole**, ed il **rigore** rimane principalmente nel caso di **operatori professionali**.

## 8 -- Capacità di intendere o volere (447)

Al **momento della commissione del fatto**, il soggetto deve essere **imputabile**, ossia **capace di**:

- **Intendere**: capire le **conseguenze delle proprie azioni**.
- **Volere**: autodeterminarsi **consciamente e liberamente**.

Il legislatore italiano ha previsto:

- Il principio generale, per cui l'**imputabilità deve esistere al momento della commissione del reato**.
- Una serie di casi specifici in cui si applica il principio generale.
- Una serie di casi in cui si deroga rispetto al principio generale, e **si prevede l'imputabilità per soggetti che in realtà non sono imputabili**.
- L'**irrilevanza** degli **stati emotivi e passionali**.

### Vizio di mente (449)

Si distinguno due tipi di vizi di mente:

- Il **vizio totale**, in cui la capacità di intendere e volere è **assente**, **esclude** la responsabilità.
- Il **vizio parziale**, in cui la capacità di intendere e volere è **gravemente ridotta**, **riduce** la responsabilità fino ad un terzo.

In entrambi i casi è necessaria un'**infermità**, che:

- Deve essere capace di incidere sulle capacità intellettive e volitive della persona.
- Può essere di tipo **fisico o psichico**.
- Se di tipo **psichico**, può:
  - Avere **origine fisica** (ad es., psicosi da infenzione, arteriosclerosi cerebrale).
  - Essere un **disturbo della personalità** di consistenza, intensità o gravità **talmente gravi** da incidere concretamente sulla capacità di intendere o volere.

L'accertamento richiede una **perizia psichiatrica**.

In entrambi i casi, se il soggetto è **socialmente pericoloso**, può essere soggetto ad una **misura di sicurezza**:

- La **libertà vigilata**, nei casi meno gravi.
- Il **ricovero in un OPG** (vizio totale), o **casa di cura e custodia** (vizio parziale), se la libertà vigilata è insufficiente.

### Sordomutismo (451)

Il sordomutismo è considerato una situazione che **può impedire** il normale sviluppo della psiche, e pertanto il giudice deve **accertare caso per caso** se la capacità di intendere e volere sia assente, o grandemente scemata.

Si possono applicare le misure di sicurezza previste per il vizio di mente.

### Minore età (452)

Il legislatore distingue l'imputabilità in base all'età in tre fasce:

- **Sotto i 14 anni**, non si è **mai imputabili**.
- **Sopra i 18 anni**, si è **sempre imputabili**.
- **Fra i 14 e 18 anni**, si deve eseguire una valutazione **caso per caso** dell'imputabilità

Il giudice deve valutare se l'infraquattordicenne era capace di **intendere il disvalore** del fatto compiuto in concreto, al **momento della commissione del fatto**.

Per quanto riguarda il trattamento sanzionatorio:

- Sotto i 14 anni: si può essere solo sottoposti a **misure di sicurezza**.
- Fra 14 e 18 anni:
  - È soggetto alla pena ridotta obbligatoriamente di un terzo se è imputabile.
  - In ogni caso, può soggetto solo alla misure di sicurezza.

### Assunzione di sostanze alcooliche o stupefacenti (454)

L'assunzione di sostanze alcooliche o stupefacenti tende a **privilegiare** le esigenze di **difesa sociale** su quelle del rispetto del **principio di colpevolezza**.

Nei casi di ubriachezza determinata da **caso fortuito o forza maggiore**:

- Se l'ubriachezza esclude interamente la capacità di intendere e volere, il soggetto non è imputabile, altrimenti è soggetto ad una pena diminuita.
- Il **carattere accidentale** dell'**ubriachezza** va provato, altrimenti il giudice applicherà la disciplina dell'ubriachezza colposa.
- Non si applicano misure di sicurezza.

Nei casi di ubriachezza **volontaria o colposa**:

- È **volontaria** se il soggetto decide volontariamente di ubriarcarsi.
- È **colposa** se il soggetto assume alcool sottovalutandone gli effetti inebrianti.
- **Non escludono né diminuiscono** la colpevolezza.
- Il carattere doloso o colposo del reato commesso non dipende dal carattere doloso o colposo dell'ubriachezza.

Nei casi di ubriachezza **abituale**:

- Il soggetto è **dedito al consumo sistematico di bevande alcoliche o stupefacenti**.
- È considerato **imputabile**, e la **pena è aggravata**.

Nei casi di **intossicazione cronica da alcool o sostanze stupefacenti**:

- Il soggetto presenta un'**alterazione patologica permanente** che incide sul sistema nervoso.
- Pertanto, viene **equiparata** al **vizio di mente totale o parziale**.

Nei casi di **incapacità di intendere o volere preordinata**:

- L'agente assume sostanze intossicanti per **commettere il reato** o **procurarsi una scusa**.
- È considerato **imputabile**, e la **pena è aggravata**.

### Stati emotivi e passionali (458)

In generale, gli stati emotivi e passionali **non escludono né diminuiscono** l'imputabilità.

Possono rilevare in alcuni casi:

- Se hanno il **carattere patologico** di un **vizio totale o parziale** di mente di **origine psichica**.
- Ai fini dell'applicazione delle **attenuanti generiche**.
- Nel turbamento psichico che porta all'eccesso colposo nei casi di legittima difesa nel domicilio.

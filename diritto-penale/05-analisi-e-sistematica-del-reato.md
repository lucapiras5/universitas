# 5 -- Analisi e sistematica del reato (215)

## 1 -- Parte generale del diritto penale (215)

L'individuazione di figure di reato specifiche è una limitazione della potestà punitiva statale. Nuove figure di reato vengono create per proteggere nuovi beni, o limitare figure più generali di reato.

La parte generale consiste nell'astrazione degli elementi comuni a tutte le figure di reato speciali, da parte del legislatore e della dottrina.

## 2 -- Esigenza di una scomposizione analitica del reato (216)

Ciascun elemento del reato è presupposto indispensabile per l'applicazione della pena.

I vari elementi del reato rispondono a funzioni diverse, ed invididuano:

- Il fatto (l'offesa al bene giuridico)
- La sua antigiuridicità (contarietà all'ordinamento giuridico)
- La sua colpevolezza (intesa come rimproverabilità soggettiva)
- La sua punibilità (opportunità di applicare la pena)

## 3 -- Oggettivismo e soggettivismo (217)

Il modello oggettivo accetta prima l'effettiva commissione del fatto, e poi le circostanze soggettive, mentre quello soggettivo prima analizza le circostanze soggettive, e poi se il fatto corrisponde alle intenzioni.

Nell'ordinamento italiano il legislatore e la Costituzione seguono il modello oggettivista, che vincola anche l'interprete.

Ad es.: se A spara a B con l'intenzione di ucciderlo, ma B era morto poco prima, ed A non è era a conoscenza, il fatto di A è irrilevante per il modello oggettivo (non si è verificato un omicidio, pertanto la volontà di A è irrilevante)

## 4 -- Sistematica quadripartita del reato (219)

La sistematica quadripartita richiede un fatto, la sua antigiuridicità, colpevolezza, e punibilità.

Ogni requisito richiede la sussistenza di tutti i requisiti precedenti, e pertanto il fatto è il necessario fondamento di ogni reato.

## 5 -- Fatto (219)

Il fatto è l'insieme di elementi oggettivi che individuano e caratterizzano ogni singolo reato come specifica forma di offesa a uno o più elementi giuridici (cfr. 233)

Il fatto comprende:

- Le qualità o relazioni giuridiche del soggetto attivo, nel caso dei reati propri
- I presupposti della condotta, che devono pre- o co-esistere con la condotta
- La condotta, cioè un'azione od omissione
- Il rapporto di causalità, che lega la condotta all'evento
- L'evento/-i, che sono separati dalla condotta, e ne rappresentano le conseguenze
- L'offesa al bene giuridico protetto dalla norma incriminatrice, nella forma del danno (lesione parziale o totale) o pericolo (probabilità di danno)

Gli elementi strettamente necessari sono la condotta e l'offesa. L'evento non è necessario nei reati di mera condotta, mentre è necessario per i reati di evento.

Gli elementi possono essere sia espressamente previsti, sia sottintesi.

Gli elementi possono essere sia positivi, sia negativi (la legge richiede l'assenza di una situazione di fatto o giuridica).

I concetti descrittivi possono essere accertati con i sensi o l'esperienza, quelli normativi fanno riferimento a norme giuridiche o extragiuridiche. La differenza rileva per la disciplina del dolo ed errore (cfr. 368 ss.).

## 6 -- Antigiuridicità (222)

L'antigiuridicità consiste nella contrarietà fra il fatto e l'intero ordinamento giuridico. Se anche una sola norma rende facoltativo o doveroso il fatto, non può essere reato.

Le cause di giustificazione sono l'insieme di norme, in qualsiasi luogo dell'ordinamento, che autorizzano o impongono la commissione di un fatto penalmente rilevante. Ad es., il testimone ha il dovere di dire il vero, anche se nel farlo commette diffamazione.

In altre parole, il fatto è antigiuridico solo se commesso in assenza di una causa di giustificazione.

## 7 -- Colpevolezza (223)

In un diritto penale primitivo, la persona umana è considerata un fattore causale oggettivo. Nei diritti penali più evoluti, si considera l'elemento della colpevolezza, che esprime il rapporto soggettivo fra l'agente ed il fatto.

La colpevolezza consiste nell'insieme di elementi soggettivi che rendono possibile muovere un rimprovero all'agente, per avere commesso un fatto antigiuridico.

Si distinguono in:

- Dolo: rappresentazione e volizione di tutti gli elementi del fatto
- Colpa: negligenza, imprudenza, imperizia, o inosservanza di norme giuridiche preventive, e deve riguardare tutti gli elementi del fatto
- Dolo misto a colpa: rappresentazione e volizione di alcuni elementi, e realizazzione per colpa di altri (ad es., omicidio preterintenzionale, dove le lesioni, imputate per dolo, causano la morte, imputata per colpa)
- Assenza di scusanti: circostanze anormali e concomitanti alla commissione del fatto, che rendenvano inesigibile un comportamento diverso
- Conoscenza o conoscibilità della legge penale: la conoscenza (attuale od esigibile secondo la media diligenza) che il fatto antigiuridico e colpevole commesso è un reato
- Capacità di intendere o volere: capacità di rendersi conto delle conseguenze dei propri atti (intendere), o inibire o attivare i propri impulsi (volere)

Il legislatore ha introdotto ampie deroghe al principio di colpevolezza, che la Corte Costituzionale ha progressivamente eliminato, perché in contrasto con il principio di personalità della responsabilità penale.

Tutti i requisiti della colpevolezza vanno riferiti al fatto antigiuridico commesso dall'agente.

## 8 -- Punibilità (225)

Consiste nell'insieme di condizioni eventuali ed esterne rispetto al fatto, che fondano od escludono l'opportunità di punirlo. È controverso se la punibilità è uno degli elementi del reato, o vada analizzato a parte, ma dato che la pena è l'elemento che caratterizza dei reati, è opportuno considerare la punibilità un elemento del reato.

La punibilità riguarda solo i fatti antigiuridici e colpevoli.

La Corte Costituzionale afferma che anche se un fatto è "meritevole di pena", non è necessario che ci sia anche una "esigenza effettiva di pena".

Le condizioni oggettive di punibilità fondano la punibilità:

- Non definiscono l'offesa al bene giuridico protetto.
- Determinano a quali condizioni è opportuno applicare la pena.
- Ad es., la sorpresa in flagranza nel reato di possesso ingiustificato di chiavi alterate o grimaldelli)

Le cause di esclusione della punibilità la escludono, ed includono:

- Cause personali concomitanti: la posizione personale dell'agente, od i rapporti con la vittima
- Cause personali sopravvenute: i comportamenti dell'agente dopo la commissione del fatto
- Cause oggettive: l'entita dell'offesa
- Cause di estinzione del reato: fatti naturali o giuridici indipendenti dal soggetto o comportamento (ad es., morte del reo, prescrizione del reato)

In alcuni casi, l'opportunità di punire è rimessa alla valutazione discrezionale del giudice:

- Oblazione (cfr. 494)
- Esclusione della punibilità per particolare tenuità del fatto (cfr. 476)

## 9 -- Carattere vincolante della sistematica quadripartita (228)

La sistematica quadripartita ha un fondamento normativo:

- L'art. 530 cpp. prevede formule assolutorie relative ai vari elementi
- L'art. 129 co. 1 cpp. prevede l'assoluzione in qualsiasi stato e grado se il fatto non sussiste o non costituisce reato (antigiuridicità, colpevolezza, punibilità)

Il cittadino ha un interesse riguardo la formula di proscioglimento che viene usata. Ad es., "Il fatto non sussiste" può escludere anche la responsabilità civile, mentre "il fatto non costituisce reato" non la esclude.

Il giudice deve seguire l'ordine logico della sussistenza del fatto, e solo successivamente, degli altri elementi.

## 10 -- Inquadramento dei reati omissivi nella sistematica quadripartita (230)

I reati omissivi consistono nel mancato compimento di un'azione giuridicamente doverosa.

La teoria del reato assume come prototipo i reati commissivi, ed è stata applicata ai reati omissivi solo in un secondo momento.

I reati omissivi sono aumentati insieme ai nuovi pericoli introdotti dall'industrializzazione e dallo Stato sociale, che impongono doveri di agire, e sanzionano il mancato adempimento del dovere.

<!-- vim:set spelllang=it: -->

# 3. Prove (259)

## 1. Premessa (260)

Il III libro del c.p.p. riguarda i mezzi di prova, i mezzi di ricerca della prova, e le disposizioni generali sulle prove.

Le prove sono raccolte in un unico libro perché:

* **Hanno un'importanza fondamentale** nel **modello accusatorio**.
* Si vuole disciplinare in maniera unitaria il **diritto alla prova**, ed i **rapporti fra prova e decisione**.

## 2. Sfera di incidenza della normativa nel libro sulle prove (261)

Le disposizioni sulle prove trovano applicazione:

* Nel dibattimento ed incidente probatorio.
* Nell'UP, se il giudice decide di integrare le prove già acquisite.
* Nelle indagini preliminari, sia per il giudice (per tutelare le garanzie e libertà fondamentali), sia per il PM (perché gli atti di indagine possono essere usati come prove in dibattimento e nei riti alternativi).
* Ai mezzi di ricerca della prova, perché il destinatario è l'autorità giudiziaria, quindi anche il PM.
* I **mezzi di prova nel corso delle indagini preliminari del PM** sono comunque soggette alla **disciplina degli omologhi mezzi di prova del giudice**, in via interpretativa, per colmare le garanzie.

## 3. Oggetto della prova (265)

**L'oggetto della prova** include (art. 187):

* I **fatti** relativi **all'imputazione, punibilità dell'imputato, determinazione della pena o misura di sicurezza**.
* I **fatti processuali**, dai quali dipende l'applicazione di norme processuali.

Il **criterio di pertinenza** rispetto al thema probandum è il parametro fondamentale per la **rilevanza della prova**.

Le **prove dirette** si riferiscono immediatamente al thema probandum, mentre le **prove indirette** hanno una **struttura tipicamente inferenziale**.

Le **prove storiche** rappresentano immediatamente il fatto davanti al giudice, mentre le **prove critiche** rendono necessario una loro analisi logica e critica, come le prove indiziarie.

## 4. Prove atipiche e garanzie per la libertà morale della persona (268)

Le **prove non disciplinate dalla legge** sono ammesse, ma il **giudice deve controllare caso per caso** la loro ammissibilità:

* **Non possono essere prove vietate dalla legge**, o **difformi per qualche elemento** rispetto ad una **prova tipica**.
* Devono essere **idonee ad accertare i fatti** e **non pregiudicare la libertà morale della persona**.

Sono sempre vietate le prove che vanificano o compromettono la normale autodeterminazione della persona nell'esercizio delle facoltà mnemoniche e valutative delle persona (art. 188).

## 5. Diritto alla prova e criteri di ammissione (269)

Il **diritto alla prova** capovolge la logica inquisitoria dell'iniziativa di ufficio:

* Le **prove sono ammesse a richiesta di parte**, salvi i casi in cui è consentito l'intervento d'ufficio del giudice.
* Il giudice deve **acquisire la prova, o spiegare i motivi del rifiuto della richiesta**.

Il **diritto di controprova**:

* Consiste nel diritto per l'imputato di ottenere l'ammissione delle prove a discarico sui fatti costituenti l'oggetto delle prove a carico, e viceversa per il PM.
* Costituisce **specifico motivo di ricorso per Cassazione**.

Il **giudice deve escludere**:

* Le **prove vietate dalla legge**, per le quali esiste un espresso divieto in ordine all'oggetto o soggetto della prova.
* Le **prove manifestamente irrilevanti**, che non sono pertinenti al thema probandum.
* Le **prove manifestamente superflue**, che non contribuiscono in maniera utile al convincimento del giudice.

Il giudice può **revocare l'ammissione della prova** dopo aver sentito le parti, usando gli stessi criteri (art. 190 co. 3).

Nei **procedimenti per i delitti di criminalità organizzata** (art 190-bis co. 1):

* Se un testimone ha **già reso dichiarazioni in incidente probatorio o dibattimento**;
* O in contraddittorio con la persona nei cui confronti le dichiarazioni devono essere utilizzate, o se vengono acquisiti i verbali delle dichiarazioni;
* **L'esame è ammesso solo se riguarda fatti o circostanze diverse** da quelli oggetto delle precedenti dichiarazioni, o se è **necessario sulla base di specifiche esigenze**.

La **stessa regola si applica** per i delitti di natura sessuale, o per l'esame di minorenni, o per persone offese in condizioni di particolare vulnerabilità.

La disposizione serve a tutelare le persone da esaminare dal **pericolo dell'usura psicologica**.

## 6. Prove illegittimamente acquisite e sanzione di inutilizzabilità (273)

La **inutilizzabilità** delle prove è (art. 191):

* Un **vizio** della prova **ammessa o assunta in violazione dei divieti stabiliti dalla legge**.
* Una **sanzione processuale** prevista per il caso di violazione dei divieti probatori.

L'inutilizzabilità è modellata sul regime delle nullità assolute e generalmente **non ammette sanatorie**, ed è **rilevabile in ogni stato e grado**, ed è un **motivo di ricorso in Cassazione**.

È una norma generale, utilizzabile in tutti i casi in cui è previsto un divieto probatorio senza una sanzione, o quando le disposizioni richiamano la inutilizzabilità di una certa prova.

È previsto uno specifico caso di inutilizzabilità per le le dichiarazioni o informazioni ottenute mediante il delitto di tortura, che tuttavia è inutile:

* Le prove non sarebbero utilizzabili per violazione dell'art. 188.
* La dichiarazione sarebbe comunque acquisita come corpo del reato.

## 7. Valutazione della prova e regole di convincimento del giudice (275)

Si prevede il **principio del libero convincimento del giudice**, con solo riguardo alle **prove legittimamente ammesse ed acquisite**.

Il giudice deve **motivare i provvedimenti**, e dare conto dei **risultati acquisiti e criteri adottati**, in modo da poter ricostruire il percorso seguito, ed eventualmente poterlo impugnare.

Sono previsti alcuni **limiti al libero convincimento**:

* Il giudice deve applicare le **regole probatorie delle leggi non penali** per le questioni riguardanti lo **stato di famiglia e cittadinanza**.
* Gli **elementi di natura indiziaria** possono essere usati solo se **gravi, precisi e concordanti**.
* Le **dichiarazioni da coimputati del medesimo reato, o degli imputati in un procedimento connesso** possono essere valutate **solo insieme ad altri elementi di prova**, perché considerate intrinsecamente inattendibili.
* La **prova della colpevolezza dell'imputato non** può essere ottenuta **sulla base di dichiarazioni rese da chi si è volontariamente sottratto all'esame** da parte dell'imputato o del suo difensore.

## 8. Testimonianza (277)

La testimonianza (art. 194):

* Riguarda i fatti oggetti di prova (co. 1), o le circostanze necessarie per valutarne l'attendibilità (co. 2).
* Riguarda fatti determinati, e non voci correnti nel pubblico o apprezzamenti personali (co. 3).

### Testimonianza indiretta (278)

È **vietato l'uso della testimonianza indiretta** se il **testimone non può o vuole indicare** la persona o fonte da cui ha appreso la notizia oggetto dell'esame testimoniale, per il **principio per cui sono vietate le testimonianze di provenienza anonima**.

Le **persone diverse** sono **chiamate a deporre** (art. 195 co. 1 a 3):

* Dal **giudice, d'ufficio**.
* Su **richiesta di parte**, a **pena di inutilizzabilità** se la **richiesta è disattesa**, **salvo i casi di esame impossibile** del testimone per morte, infermità o irreperibilità.

Se nessuna richiesta di sentire il testimone-fonte è stata avanzata dalle parti, questo viene considerato come un consenso tacito all'utilizzabilità della deposizione del testimone.

È **vietato per ufficiali e agenti di PG** di **deporre sul contenuto delle informazioni acquisite da persone informate sui fatti** (art. 195 co. 4).

Serve per evitare di utilizzare in sede dibattimentale le informazioni rese nella fase preliminare da persone informate sui fatti.

È **vietato esaminare i testimoni** su **informazioni apprese da persone tenute al segreto**, salvo che il segreto sia stato già divulgato (art. 195 co. 6).

### Incompatibilità a testimoniare (280)

Le ipotesi di incompatibilità includono sono disciplinare dall'art. 197.

Sono incompatibili a testimoniare (lett. a):

* **Coimputati nello stesso reato**.
* **Imputati in un procedimento connesso ai sensi dell'art. 12 co. 1 lett. a**, altre persone in procedimenti diversi hanno concorso alla realizzazione dello stesso reato).
* **Fino a quando** non viene pronunciata **sentenza irrevocabile** di proscioglimento, condanna, o applicazione della pena secondo l'art. 444.

Sono incompatibili a testimoniare (lett. b):

* Gli **imputati di procedimenti connessi ai sensi dell'art. 12 co. 1 lett. c** (più reati commessi gli uni per eseguire o occultare gli altri).
* Gli imputati di un **reato collegato ai sensi dell'art. 371 co. 2 lett. b** (indagini collegate perché i reati hanno alcuni tipi di legame fra loro).
* **Fino a quando** non è pronunciata sentenza irrevocabile.
* **Fatto salvo quanto previsto dall'art. 63 co. 3 lett. c**, che disciplina le **deposizioni su fatti concernenti la responsabilità di altri**.

L'art. 197-bis prevede che gli **imputati in un procedimento connesso o collegato possono essere testimoni**, salve le incompatibilità previste dall'art. 197:

* Tutti gli imputati che si siano trovati nelle situazioni delle lett. a e b, e nei cui confronti è intervenuta sentenza irrevocabile di proscioglimento, condanna o patteggiamento.
* Gli imputati in procedimento connesso (art. 12 co. 1 lett. c) o reato collegato (art. 371 co. 2 lett. b) che in sede di interrogatorio hanno reso dichiarazioni riguardanti l'altrui responsabilità.

Quegli imputati assumono l'ufficio di testimone, ma dato che **dal dovere di deporre può derivare un pregiudizio sull'accertamento della responsabilità**, sono **assistiti da un difensore**.

Il difensore può formulare **richieste, osservazioni e riserve a tutela del testimone assistito**.

Il testimone assistito non può deporre:

* Su fatti per i quali è stata pronunciata sentenza irrevocabile di condanna (ma non di applicazione della pena ex art. 444), se nel procedimento ha negato la sua responsabilità o non aveva reso alcuna dichiarazione (art. 197-bis co. 1).
* Su fatti concernenti la sua responsabilità penale (art. 197-bis co. 2, che riproduce l'art. 198 co. 2).

Queste dichiarazioni **non possono essere utilizzate in seguito contro la persona da cui provengono** (art. 197-bis co. 5), né durante il procedimento a suo carico, né durante la revisione della sentenza di condanna, altri giudizi civili o amministrativi.

Le **dichiarazioni hanno pieno valore probatorio solo se supportate da altri elementi di prova** che ne confermano l'attendibilità (art. 197-bis) (cfr. art. 192 co. 3).

### Obblighi del testimone (285)

Il testimone (art. 198):

* Deve rispondere secondo verità (co. 1).
* Non può essere obbligato a deporre sui fatti da cui può derivare una sua responsabilità penale (co. 2).

I **prossimi congiunti**:

* Possono **astenersi** dal testimoniare, e hanno diritto al **relativo avviso** (art. 199).
* Salvo il caso che abbiano **presentato denuncia, querela o istanza**, o **sono stati offesi dal reato**.

### Segreti (285)

Le **deroghe** all'obbligo della deposizione includono i **segreti**.

Il **segreto professionale** (art. 200 co. 1 e 2):

* Include **varie categorie tradizionali** (lett. a a c).
* Prevede **altri uffici o professioni** a cui la legge riconosce il segreto, **salve** le deroghe previste (ad es., **l'obbligo di referto** previsto per le professioni sanitarie).

Il **giudice può ordinare la deposizione** se è convinto dell'infondatezza del segreto.

Il **segreto giornalistico** (art. 200 co. 3):

* Riguarda i **giornalisti professionisti** iscritti all'albo, **relativamente ai nomi degli informatori confidenziali**.
* Il giudice può **ordinare di rivelare l'identità** se le informazioni da loro fornite sono necessarie per la prova del reato, e non è possibile accertare la loro veridicità in altri modi.

Il **segreto d'ufficio** (art. 201):

* Riguarda **l'obbligo di astenersi dal deporre su fatti conosciuti in ragione del loro ufficio, e che devono rimanere segreti**.
* Sono **fatti salvi** i casi di **denuncia obbligatoria**.

Il **segreto di polizia** (art. 203 co. 1):

* Gli **ufficiali e agenti di PG** e gli **appartenenti ai servizi di sicurezza**, **non possono essere obbligati a rivelare i nomi degli informatori confidenziali**.
* Tuttavia, in questo caso si applica il divieto di acquisizione e uso processuale delle informazioni, anche nelle fasi diverse dal dibattimento.

Il **segreto di Stato** (art. 202):

* PU, pubblici impiegati e IPS hanno l'obbligo di **astenersi dal deporre su fatti coperti da segreto di Stato**.
* Il giudice può rivolgersi al **Presidente del Consiglio** per **chiedere conferma della sussistenza del segreto**.
* Se la **conferma è fornita entro 30 gg.**, e le notizie sono essenziali, il giudice dichiara con sentenza di non doversi procedere per l'esistenza del segreto di Stato.
* **Altrimenti**, negata l'esistenza del segreto o decorso il termine, il **giudice può obbligare il testimone a deporre**.
* In caso di opposizione di segreto, il giudice può sollevare **conflitto di attribuzione** davanti alla Corte Costituzionale, alla quale il segreto di Stato non è opponibile.
* Il COPASIR (Comitato Parlamentare per la Sicurezza della Repubblica) può richiedere al Presidente del Consiglio di esporre le ragioni del rifiuto.

**Non si può opporre il segreto di ufficio o di Stato su reati diretti all'eversione dell'ordinamento costituzionale**, e la qualificazione del reato spetta al giudice (art. 204).
Tuttavia, il **presidente del Consiglio può confermare il segreto con atto motivato**.

### Testimonianza falsa o reticente (290)

In caso di testimonianza falsa o reticente:

* Il relativo procedimento non ha nessun rapporto di pregiudizialità rispetto a quello principale.
* È vietato l'arresto in udienza per il testimone.

Il giudice:

* Può **informare il PM di falsa testimonianza solo dopo la decisione conclusiva della fase processuale in cui il testimone ha deposto**.
* Nel caso di **rifiuto di testimonianza**, l'informazione è immediata.

Il **PM può agire in qualsiasi momento**.

## 9. Esame delle parti (290)

L'esame delle parti è un **mezzo di prova eventuale**, e **subordinato alla richiesta di parte, o consenso alla richiesta formulata dalle altre parti**.

L'imputato **perde il diritto al silenzio**, ma a differenza del testimone:

* **Non deve rispondere secondo verità**.
* **Può rifiutarsi di rispondere**, ma ne viene dato conto nel verbale, ed il silenzio può essere **interpretato a sfavore**.

L'imputato ha la **facoltà di non rispondere** se dalla risposta potrebbe emergere una sua responsabilità penale.

Nei casi di connessione dell'art. 12 co. 1 lett. a, o anche nello stesso processo, l'imputato può essere esaminato su fatti riguardanti la responsabilità altrui (art. 210).

L'esame può avvenire su richiesta di parte o **d'ufficio**, se a questi soggetti si è fatto riferimento con una testimonianza o esame di **natura indiretta** (art. 210 co. 1).

I soggetti **sono a metà fra testimoni e imputati**:

* Si prevede **l'obbligo di presentazione ed il loro accompagnamento coattivo**.
* Si prevede **l'assistenza da parte di un difensore, anche nominato d'ufficio**.
* È **esplicitamente previsto il diritto al silenzio** per tutelare contro dichiarazioni auto-incriminanti.

La disciplina si applica:

* Agli imputati in procedimento connesso (art. 12 co. 1 lett. a), perché **non possono essere sentiti come testimoni**.
* Agli imputati in un **procedimento connesso (lett. c)** o **reato collegato** (art. 371 co. 2 lett. b), ma **solo se non hanno già reso dichiarazioni riguardo la responsabilità dell'imputato**.

Nel secondo caso, gli viene **dato l'avvertimento dell'art. 64 co. 3 lett. c**, e se si **rifiutano di rispondere**, sono **sentiti come testimoni, con l'obbligo di dire la verità**.

## 10. Confronti, ricognizioni ed esperimenti giudiziali (294)

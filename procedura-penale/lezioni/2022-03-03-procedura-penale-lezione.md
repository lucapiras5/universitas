# 2022-03-03

<!-- vim:set spelllang=it: -->

# Fermo di indiziato di delitto (1m)

Prevede tre presupposti, il **pericolo di fuga, la gravità degli indizi, e la gravità del delitto** (480).
Sono **più difficili da accertare** rispetto alla flagranza.

È la **tipica misura cautelare** adottata dal PM (480), ma in **casi di urgenza, la PG può effettuare il fermo** (481).

--- Ipotesi speciali: art. 77 codice antimafia, caso di fermo al di fuori dei casi dell'art. 384 (480).

## Allontanamento d'urgenza dalla casa familiare (5m)

Rappresenta un'anticipazione della corrispondente misura cautelare, così come arresto in flagranza e fermo.
Richiede:

* La **flagranza** di una **serie di delitti**.
* Il **pericolo di reiterazione**.

È sempre necessario un'autorizzazione preventiva del PM (481).

## Riassunto (8m)

L'arresto in flagranza è la tipica misura di PG.

Il fermo degli indiziati di delitto può collocarsi anche dopo molto tempo dalla commissione del delitto.
Se ricorrono i requisiti, può provvedere la PG in casi di urgenza, o il PM normalmente.

L'allontanamento urgente dalla casa familiare richiede la flagranza, ma non è un atto autonomo della PG.
Viene eseguita materialmente dalla PG dopo che viene disposta dal PM.

## Procedura di convalida (10m)

È **comune a tutte le misure precautelari**.
Ci si trova nell'ambito dell'art. 13 Cost. co. 2, che prevede:

* La possibilità che la **PG** limiti la libertà personale nei **casi di urgenza**, salvo **convalida dell'AG**.
* La **durata massima** di 48 ore.

La PG ha 24 ore di tempo per **consegnare la persona al PM**, ed il **PM deve chiedere la convalida dell'arresto al GIP** (483).

Il **GIP ha 48 ore per convocare un'udienza**, in cui avviene il giudizio di convalida (484).

Il **giudizio di convalida riguarda solo il passato**.
Il GIP deve controllare solo se la PG ha rispettato i requisiti previsti dal codice (484).

Il PM di solito **chiede l'applicazione di una misura cautelare** (485).
Esistono più tipi di misure cautelari, a seconda della gravità.
Il GIP non può disporre misure cautelari, a differenza del giudice istruttore, e ha solo funzione di garanzia.

## Riepilogo: garanzie difensive durante l'indagine autonoma di PG

Art. 350: assistenza nell'acquisizione di sommarie informazioni, con l'eccezione del co. 5.

Art. 356: prevede il diritto di assistere senza preavviso a perquisizioni, sequestri, accertamenti su luoghi e persone, apertura di plichi.

## Riepilogo: documentazione (art. 357) (17m)

Art. 357: esistono due modalità di documentazione.
L'annotazione riguarda le attività informali e atipiche.
La verbalizzazione riguarda le attività tipiche e formalizzate della PG.

Le regole per la verbalizzazione rinviano all'art. 373 (verbalizzazione del PM), che a sua volta richiama le regole dell'art. 134 ss. (verbalizzazione del giudice).
Anche il difensore è tenuto a verbalizzare secondo le regole dell'art. 134.

## Condizioni di procedibilità: querela (23m)

La **querela** può essere una **notizia di reato**, ma non è l'effetto principale.
Serve a **permettere l'esercizio dell'azione penale da parte del PM**.
Se il PM esercitasse l'azione penale in mancanza di una condizione di procedibilità, il giudice dichiarerebbe l'improcedibilità del caso (438).

È **regolata nel codice penale** (439).

Deve essere **presentata entro 3 mesi dalla conoscenza del fatto** (439).

I **reati sessuali** prevedono:

* Un termine più lungo per la querela.
* L'irrevocabilità della querela (440).

Normalmente, la querela è revocabile (440).

## Richiesta di procedimento (29m)

Viene usato dal ministro della giustizia per reati una serie di reati, dove si usa la richiesta del ministro della giustizia invece della querela, ed è presente un elemento politico (441).

Nel caso dei reati contro il Presidente della Repubblica, il Presidente non svolge la querela di persona, ma è rappresentato dal Ministro della Giustizia.
È una regola che esisteva già al tempo della monarchia per i reati contro il Re.

## Istanza di procedimento (33m)

Riguarda alcuni delitti commessi all'estero (441).

Richiesta di procedimento e istanza hanno applicazione rara nell'ordinamento.

## Autorizzazione a procedere (33m)

Tradizionalmente era utilizzata più frequentemente:

* Sindaci, presidenti delle giunte provinciali, per i reati commessi nell'esercizio delle loro funzioni, a tutela della loro attività politica ed amministrativa.
* Poliziotti, per l'uso legittimo delle armi.

Successivamente si è affermata una tendenza a sopprimere le autorizzazioni a procedere che tutelavano i soggetti pubblici.
La Corte Costituzionale le ha abrogate per il principio di uguaglianza.

Dopo Tangentopoli, con una riforma del 1993 si riforma l'art. 68 co. 2 Cost., che prevedeva l'autorizzazione della camera di appartenenza per sottoporre i parlamentari a procedimento penale.

Precedentemente, l'istituto veniva abusato per proteggere i parlamentari anche per fatti che non erano minimamente collegati alla attività politica.

L'autorizzazione a procedere può riguardare le **persone**, o il **tipo di reati**.

--- Autorizzazione ad acta per i parlamentari (443).

Questo è un tipo di autorizzazione a procedere, che riguarda **determinate cariche**.
Esiste un altro tipo di autorizzazione a procedere fondato sui **tipi di reato** (442).

## Autorizzazione a procedere: giudici costituzionali (40m)

L'autorizzazione a procedere è stata abolita per i parlamentari.
Rimane per i **giudici della Corte costituzionale**, mediante un rinvio all'art. 68 co. 2 Cost., che è stato riformato.

Si pone il problema del tipo di rinvio:

* Se è un **rinvio recettizio**, si applica la norma originaria.
* Se è un **rinvio meramente formale**, si applica la nuova disciplina.

Prevale l'interpretazione del rinvio recettizio.
Rimane un problema teorico, perché non ci sono stati casi di sottoposizione dei giudici costituzionali a procedimento penale che richiedono l'autorizzazione.

## Autorizzazione a procedere: reati ministeriali (44m)

Riguardo i **reati ministeriali** (art. 96 Cost.):

* Prima del 1989, i reati compiuti da ministri erano indagati e giudicati dalla Corte costituzionale.
* Dopo del 1989, i membri del governo sono sottoposti alla giurisdizione penale ordinaria.

Si prevede la formazione di un **collegio, chiamato "tribunale dei ministri"**, che **non ha funzioni giudicanti, ma ha la funzione del PM**.

--- Autorizzazione per il presidente del Consiglio dei ministri e singoli ministri per misure che incidono sulle libertà fondamentali (443).

L'autorizzazione a procedere non solo è un ostacolo a procedere all'azione penale, ma **impedisce di compiere uno di questi atti coercitivi, ma si può procedere all'interrogatorio** (442, 443).

L'interrogatorio permette ai politici coinvolti in un procedimento penale, in attesa dell'autorizzazione, per convincere il PM della loro innocenza, e farli uscire dal procedimento penale il prima possibile, per evitare danni di immagine.

Si prevede **un'eccezione in caso di flagranza**, che permette la limitazione della libertà personale.
Era già previsto dall'art. 68 co. 2 Cost.

## Richiesta dell'autorizzazione a procedere (art. 344) (53m)

La **autorizzazione a procedere va richiesta prima dell'esercizio dell'azione penale** (442).
L'art. 344 co. 1 elenca i vari modi di esercitare l'azione penale.

## Difetto di una condizione di procedibilità e riproponibilità (art. 345) (56m)

L'archiviazione è simile nei contenuti al proscioglimento.
Si chiama "provvedimento di archiviazione" perché non ha la forma della sentenza, perché è emesso prima dell'esercizio dell'azione penale.
La forma della sentenza è prevista solo per i provvedimenti successivi all'esercizio dell'azione penale.

L'archiviazione può avere sia la forma dell'ordinanza che del decreto.

Co. 1: il provvedimento di archiviazione, la sentenza di proscioglimento o di non luogo a procedere (tutti atti a contenuto proscioglitivo), con i quali si dichiara la mancanza della condizione di procedibilità non impediscono il futuro esercizio dell'azione penale, se in seguito la condizione di procedibilità si realizza.

Riguarda il **ne bis in idem**, ossia **l'effetto preclusivo** che deriva quando una persona viene giudicata per un fatto.
Il legislatore prevede esplicitamente che l'effetto del ne bis in idem riguardi solo l'accertata insussistenza di quella condizione di procedibilità.
**Non riguarda anche le future condizioni di procedibilità** (438, 439).

Si prevede una norma simile per il segreto di Stato:

* Se si oppone il segreto di Stato, il giudice non assolve l'imputato, ma dichiara il processo improcedibile per opposizione di segreto di Stato.
* Se il segreto di Stato viene sollevato, il ne bis in idem riguarda solo la situazione di improcedibilità nel passato.

Riassumendo, l'art. 345 afferma che se una volta accertata l'improcedibilità, la condizione di verifica, l'azione penale può essere esercitata.
Si sarebbe potuto arrivare a questa conclusione anche per via interpretativa.

La **mancanza di una condizione di procedibilità impedisce al giudice sia di condannare, sia di prosciogliere, perché impedisce di conoscere il merito della questione**.

## Prescrizione estintiva del reato (1h 9m)

La l. 134/2021 ha introdotto l'art. 344-bis.
Riguarda **l'improcedibilità per decorso del tempo** e cerca di affermare la **ragionevole durata del processo penale**.

Co. 1: il **giudizio d'appello può durare due anni**, scaduti i quali il **processo si chiude per improcedibilità**, anche se il reato rimane.

Co. 2: il **giudizio di Cassazione può durare un anno**, con le stesse conseguenze del co. 1.

Co. 3: indica la modalità di calcolo del termine.

## Prescrizione del reato e improcedibilità (art. 344-bis) (1h 15m)

Il primo grado rimane soggetto alla tradizionale prescrizione del reato, regolato dal codice penale sostanziale.

La logica della prescrizione è che il procedimento penale non si può distanziare eccessivamente dal fatto, e trascorso un certo periodo di tempo, il reato non può più essere punito.

Esistono anche reati imprescrittibili.

Con la **decisione che chiude il primo grado, di proscioglimento o condanna, si sospende la prescrizione sostanziale, e rimane solo la prescrizione processuale**.

Gli altri casi di improcedibilità bloccano l'esercizio dell'azione penale, ma in questo caso l'azione penale è già stata esercitata, ed il reato c'è ancora.

Si usa la stessa logica della custodia cautelare in carcere, per la quale oltre un certo termine il soggetto viene liberato.
Tuttavia, in questo caso la sanzione per il superamento dei termini è la chiusura del processo.

Può succedere che il giudice penale non possa perseguire il fatto, perché è scaduto il termine, ma il giudice può accertare il reato ai fini della pretesa risarcitoria.

## Art. 344-bis. co 4 a 9 (1h 22m)

Co. 4: oltre alle proroghe già previste, il **giudice può prevedere ulteriori proroghe, per i reati più gravi e allarmanti**.

Co. 6: prevede dei meccanismi di sospensione simili a quelli previsti per la durata della custodia cautelare.

Co. 7: la declaratoria di improcedibilità non ha luogo se l'imputato richiede la prosecuzione del processo.
Quando la prescrizione era un istituto puramente sostanziale, l'imputato poteva richiedere di rinunciare alla prescrizione, se sperava di ottenere una sentenza di proscioglimento nel merito.

Co. 9: non è applicabile ai reati puniti con l'ergastolo.

## Legge Pinto (1h 28m)

I termini per la durata massima sono stati scelti sulla base della legge Pinto.
L'Italia è stata condannata più volte dalla CEDU per la durata delle cause, e la Corte ha richiesto l'introduzione di un filtro per limitare la durata dei processi penali.

Nel 2001, si è stabilito che in caso di durata eccessiva del processo, prima di andare presso Strasburgo, bisogna andare presso la corte d'appello competente e richiedere un risarcimento per il danno.
Le corti d'appello hanno determinato la durata ragionevole in due anni per il procedimento d'appello, e un anno per il procedimento in Cassazione.

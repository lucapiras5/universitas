# 2021-10-20

<!--
vim: spell:spelllang=it
-->

## Atti (1m)

Nel libro secondo alcune norme hanno importanza pratica, altre importanza sistematica.

L'invalidità degli atti processuali è importante, perché definisce le sanzioni per gli atti che violano le regole processuali, ma non tutte le violazioni hanno la stessa importanza.

La nullità è uno dei temi più importanti.

I temi più importanti sono:

* La pubblicazione degli atti, ed il fenomeno dei processi mediatici, l'art. 114 cerca di regolare il fenomeno, senza riuscirci.
* Le forme dei provvedimenti del giudice (art. 125).
* Il procedimento in camera di consiglio (art. 127).
* L'immediata declaratoria dei casi di non punibilità (art. 129).
* La documentazione degli atti processuali è utile per comprendere la parte dinamica (artt. 134 a 143).
* L'invalidità degli atti processuali (artt. 177 a 185).

## Origine del libro secondo (7m)

--- Norme che regolano atti che possono essere compiuti in più gradi del procedimento penale per evitare di ripetersi (145).

## Obiettivi dell'art. 114 c.p.p. (10m)

L'art 114 regola il rapporto fra giustizia penale ed informazione.
Riguarda quasi esclusivamente gli atti investigativi compiuti nella fase preliminare.

Cerca di bilanciare tre interessi:

* Tutelare la **segretezza interna delle indagini**, che riguarda gli atti che devono restare segreti sia ai terzi, sia alle parti private che fanno parte del processo (indagato e difensore), per **tutelare le indagini**; questo tipo di atti **non può essere pubblicato**, e sono previste **sanzioni penali** in caso di inosservanza.
* Tutelare la **riservatezza dei soggetti coinvolti nel procedimento penale a vario titolo**; anche nel caso di assoluzione, il coinvolgimento nel processo penale ha una connotazione negativa.
* Tutelare la **imparzialità del giudice dibattimentale**, ed evitare che il giudice si formi un'opinione prima del dibattimento dai mezzi di informazione (160).

## Domanda: intercettazione alla base di una notizia di reato (19m)

Normalmente l'intercettazione non è alla base di una notizia di reato.
Le intercettazioni telefoniche richiedono la presenza di "gravi indizi di reità".
Nei casi di criminalità organizzata si richiedono "sufficienti indizi di reità".

I provvedimenti cautelari spesso vengono motivati con la tecnica del copia-incolla, e contengono la riproduzione integrale di un'intercettazione (154).

Questo comporta che i futuri giudici del dibattimento vengano a conoscenza di informazioni che non dovrebbero conoscere.

## Segreto delle indagini (23m)

La tutela della segretezza delle indagini è contenuta in un singolo comma, perché dà meno problemi.

L'art. 114 co. 1 prevede un **divieto di pubblicazione assoluto**, che prevede anche una **sanzione penale** in caso di violazione (153).

## Co. 2 (24m)

**L'art. 114 co. 2** protegge sia **l'interesse privato alla riservatezza**, sia **l'imparzialità del giudice**.

Fa riferimento agli **atti della fase preliminare**, con cui si intendono **indagini preliminari e udienza preliminare**, prima di arrivare a dibattimento.

Gli atti della fase preliminare non possono essere pubblicati anche se non sono più coperti da segreto.
Questo è il concetto di **segretezza esterna** (la segretezza interna è nel co. 1).

Riguarda tutti gli **atti conoscibili dalle parti**, a cui o il **difensore ha partecipato**, oppure ha potuto **ottenere il verbale** delle operazioni compiute.

Questi stessi atti **non devono essere conoscibili dal giudice**.
Non possono essere pubblicati perché la stampa può dare informazioni sui processi penali, ma non deve dare informazioni su ogni singolo atto.
Pertanto, gli **atti privi di segretezza interna** non devono essere divulgati.

L'eventuale violazione del divieto di pubblicazione di atti senza segretezza interna è una contravvenzione (art. 684 c.p.), con una sanzione bassa ed oblazionabile, e non si utilizza la sanzione alternativa dell'arresto (159).

La **ordinanza dell'art. 292** riguarda le ordinanze cautelari.
Un magistrato che inserisse integralmente una intercettazione telefonica all'interno di una ordinanza cautelare incorrerebbe in un provvedimento disciplinare.

## Art. 114 co. 2-bis (31m)

Il co. 2-bis vieta la pubblicazione delle intercettazioni, anche parziale, se non acquisite secondo le disposizioni di determinati articoli.

È stato introdotto a seguito della riforma delle intercettazioni del 2020, che si occupata del problema della pubblicazione delle intercettazioni.

## Art. 114 co. 3 (32m)

Fino a quando è in corso il giudizio di merito, l'interesse di preservare la terzietà del giudice continua, anche oltre la fase preliminare.

È sempre consentita la pubblicazione degli atti usati per le contestazioni.

Le contestazioni vengono usate quando un testimone viene ascoltato in dibattimento, e le parti per screditare l'attendibilità del testimone possono contestare le dichiarazioni rese in precedenza.

## Art. 114 co. 7 (35m)

Il co. 7 permette la pubblicazione del "contenuto" degli atti non coperti dal segreto.
Sembra in contraddizione con il co. 2, che si riferisce agli atti in quanto tali, all'atto nella sua integralità.

Il legislatore si è messo nei panni del giudice.
C'è una differenza fra l'atto nella sua integralità, ed il riassunto liberamente fatto dal giornalista, che può prestarsi ad interpretazioni soggettive.
Pertanto, il legislatore riteneva che non ci fosse il rischio che il riassunto del giornalista possa sviare il giudice.

Tuttavia, nella pratica l'opinione pubblica finisce per essere condizionata.
Anche il giudice ha già iniziato a formare un'opinione su quell'atto o dichiarazione.

Non si possono applicare sanzioni disciplinari.
Si può ricusare il giudice solo se esprime un'opinione che dimostra il suo orientamento.

Con Tangentopoli si affermò un legame stretto fra i PM ed i giornalisti.
Il PM era interessato ad orientare l'opinione in un certo modo.
Non tutti i giornalisti sono trattati allo stesso modo.
I PM hanno discrezionalità a chi fornire informazioni non coperte da segreto.

Il problema esisteva anche prima di Tangentopoli.
Diventa più significativo dopo la riforma del codice, e l'introduzione della tutela della segretezza esterna, che prima non esisteva.

Anche l'opinione pubblica può influenzare il giudice.

Si vuole che il giudice formi la sua opinione solo durante il dibattimento.
Nel codice previgente, il giudice si era già formato un'opinione.
Era improbabile che il giudice cambiasse idea durante il dibattimento.

La divisione delle due fasi introduce nuovi problemi.
Evitare che il giudice conosca gli atti del PM e PG per vie interne, mediante la separazione dei fascicoli processuali.

## Art. 114 co. 4 (48m)

Spesso i procedimenti contro minori sono svolti a porte chiuse.

Non serve a tutelare la terzietà del giudice, ma la riservatezza dell'imputato, e sacrifica il diritto alla libertà di stampa (158).

## Art. 114 co. 5 (50m)

È un'appendice al co. 4, per cui anche se non si procede a porte chiuse, ma c'è un motivo di tutela degli interessi dello Stato o della riservatezza individuale (158).

## Art. 114 co. 6 (51m)

Vieta la pubblicazione delle generalità o immagine, o qualsiasi altro elemento idoneo ad indicare l'identità, del testimone, persona offesa o danneggiato minorenni, fino al raggiungimento della loro maggiore età (159).

## Art. 114 co. 6-bis (52m)

Uno degli indagati di Tangentopoli era un parlamentare, e viene portato nel tribunale in manette.
Questo tipo di immagine influenza la presunzione di innocenza, e dà l'idea di un soggetto socialmente pericoloso.

Il fatto generò una grande polemica, che portò all'introduzione dell'art. 114 co. 6 (158, 159).
Tuttavia, la **norma non è accompagnata da una sanzione** penale o disciplinare.

## Domanda: contraddizione nel co. 7 (56m)

Il co. 7 sembra contraddire il co. 2, che prevede il **divieto di pubblicazione degli atti** non più coperti da segreto.
Il co. 7 consente sempre la pubblicazione del **contenuto degli atti non coperti da segreto**.

Entrambi i commi si riferiscono ad **atti non coperti da segreto**.
Il co. 2 vieta la **riproduzione integrale** dell'atto, il co. 7 permette la **pubblicazione di riassunti del contenuto**.

Il (riassunto del) contenuto dell'atto è rimesso alla discrezione del giornalista.
La disposizione si fonda sull'assunto che il giudice non si fidi del riassunto del giornalista, e non si formi un'opinione fino alla lettura dell'atto effettivo.

Questa modalità presenta due problemi:

* I giornalisti possono diffondere informazioni tendenziose.
* Il PM può decidere discrezionalmente a quali giornalisti fornire gli atti, ed i giornalisti non hanno ricorso contro le decisioni del PM.
* Si crea un rapporto confidenziale fra PM e giornalisti.

## Inefficacia delle sanzioni penali a tutela del segreto esterno (1h)

Le norme poste a tutela del **segreto esterno** sono tendenzialmente inefficaci.

L'art. 115 c.p. fa un accenno alla **responsabilità disciplinare** (159, 160).

L'art. 684 c.p. prevede l'arresto fino a 30 giorni (che non viene mai applicato) o una contravvenzione oblazionabile.
Questa è la pena applicata a chi viola l'art. 114 co. 2 (relativo alla segretezza esterna).

## Art. 125 (forme dei provvedimenti) (1h 2m)

--- Tre modelli (sentenza, ordinanza, decreto) (168).

La sentenza è il provvedimento giurisdizionale tipico.
Ordinanza e decreto sono provvedimenti che riguardano di più il diritto amministrativo, e pubblico in generale.
La sentenza è il tipico provvedimento che implica l'investitura del giudice.

--- Sentenze pronunciate nel nome del popolo italiano (co. 2) (168).

Il co. 3 prevede una **distinzione formale** fra le tre forme.
È difficile distinguere i tre provvedimenti dal punto di vista sostanziale.

Sentenze e ordinanze sono sempre motivate a pena di nullità, i decreti solo quando espressamente richiesto (172).

Le **decisioni di merito** (che risolvono l'alternativa tra colpevolezza ed innocenza) sono **sempre prese con sentenza**.
Esistono **sentenze di carattere processuale**. Ad es., le sentenze di incompetenza, di improcedibilità. (169).

Le **sentenze implicano l'esercizio dell'azione penale**, e durante la **fase preliminare** non si usano le sentenze.
Questo è dovuto alla sopravvivenza della concezione tradizionale per cui la fase preliminare **non è un vero processo, ma una fase "amministrativa**.

**Decreti ed ordinanze** sono usati anche **dopo la fase preliminare**, e sono provvedimenti di **carattere provvisorio**, o che segnano il passaggio da una fase all'altra, e servono **all'amministrazione interna** del processo (171).

**L'ordinanza è motivata**, **presuppone un contraddittorio** fra le parti di cui il **giudice deve darne conto** nella motivazione.

Nel caso **dell'ordinanza cautelare** (art. 292) **non c'è un previo contraddittorio**, ma l'atto è **così importante** che l'art. 292 prevede più elementi rispetto all'articolo sulla motivazione della sentenza.

Il **decreto** è **l'atto meno solenne**, e può essere adottato **senza previo contraddittorio** (171, 172).

Il **decreto penale di condanna** non presuppone un contraddittorio.
È utilizzabile per le sanzioni bagattellari solo pecuniarie dal GIP.
L'opposizione del destinatario può portare ad un **contraddittorio successivo**.

Il **decreto di rinvio a giudizio** prevede il **contraddittorio dell'udienza preliminare**, in cui si cerca di determinare se **l'accusa del PM è fondata**.
L'udienza preliminare si conclude con un **decreto non motivato** (invece che una sentenza od ordinanza) per **evitare che il giudice del dibattimento conosca i risultati delle indagini preliminari** (171).

## Art. 125 co. 4 e 5 (deliberazione, dissenting opinion) (1h 13m)

Il giudice **delibera in camera di consiglio**, e la **deliberazione è segreta** (173).

La segretezza dei provvedimenti giudiziali non è prevista per tutti gli organismi giudiziari.
La segretezza serve a tutelare i **voti dati dal giudice collegiale**.
Nel caso del giudice monocratico la segretezza non serve a nulla, ma nel caso di più giudici si vuole evitare che l'opinione sia riconducibile ai giudici.

Esistono ordinamenti giudiziari in Europa dove il giudice può esprimere una **dissenting opinion** (dissenso minoritario rispetto al contenuto della decisione).
Nel tempo, la dissenting opinion potrebbe diventare l'opinione dominante.

Tempo fa, si è tentato di introdurre la dissenting opinion per i giudici della Corte costituzionale.

**L'art. 125 co. 5** sembra introdurre la dissenting opinion per il collegio.
Tuttavia, l'opinione dissenziente **non è conservata ai fini dell'interpretazione giurisprudenziale**, ma per **liberare da responsabilità civile** il giudice dissenziente (173).

## Art. 125 co. 6 (altri provvedimenti) (1h 20m)

Gli **altri provvedimenti sono assunti senza formalità**, e dove non è richiesto, possono essere assunti **anche oralmente** (art. 125 co. 6) (172, 173).

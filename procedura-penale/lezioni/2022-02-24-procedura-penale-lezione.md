# 2022-02-24 - Procedura penale - Notizia di reato (bozza)

<!-- vim:set spelllang=it: -->

<!--capitoli
* 5.6: notizia di reato
* 5.7: iscrizione della notizia di reato
-->

## Notizia di reato (0m)

La notizia di reato mette in collegamento il mondo esterno con il procedimento penale.

**Ogni procedimento penale inizia con la notizia di reato (NDR)**, che è un'informazione su fatti riconducibili a fattispecie incriminatrice (430).

La NDR **allo stesso tempo permette e impone** al PM di utilizzare i **poteri investigativi**.

**Non è un atto processuale** (431).
L'atto di citazione nel processo civile è un atto volontario.
Nel procedimento penale, la notizia di reato **è un mero veicolo informativo, non è un atto processuale**.

La denuncia può essere resa anche da un incapace di intendere e volere, o un minore.
Si tratta di un semplice presupposto di fatto.

Prevede un **mittente** ed un **destinatario**.

Il mittente può essere chiunque.
Il destinatario finale è sempre il PM.
La PG può essere un destinatario intermedio, o un mittente (quando trova notizie di reato).

## Tipologia delle notizie di reato (7m)

--- Distinzione fra **notizie qualificate e non** (430).

--- Notizie di reato qualificate: denuncia dei P.U., dei privati, referto (433).

--- Referto: obbligo viene meno se espone persona a responsabilità penale (435).

--- Denunce anonime: divieto di utilizzo, riferimento all'eccezione dell'art. 240 sulle prove (434).

Nella sent. Corte Cost. n. 300/1974, si afferma che la notizia anonima può essere lo spunto per la PG per cercare una notizia di reato, purché non si usino poteri coercitivi.

## Querela (15m)

La querela (cfr. 439) può essere anche una notizia di reato.
È una condizione di procedibilità, consiste in un atto processuale che richiede la volontà del soggetto.

In alcuni casi, la querela può servire **anche a portare a conoscenza** delle autorità il fatto.
Tuttavia, la sua funzione principale è di rimuovere un ostacolo all'esercizio dell'azione penale da parte del PM.

**Non consiste** in un'azione penale privata (lo era nel codice previgente).
Il **PM può chiedere l'archiviazione** a seguito delle indagini.

## NDR non qualificate (21m)

Includono qualsiasi fonte di conoscenza (430).
Ad es.:

* Il **giornalismo di inchiesta** non è un'indagine penale in senso proprio, ma può fornire informazioni utili per l'autorità.
* Procedimenti amministrativi e disciplinari, si possono scoprire fatti con rilevanza penale.

## Notizia di reato (art. 330) (24m)

PM e PG (430):

* **Prendono** notizia dei reati di propria iniziativa.
* **Ricevono** notizie di reato presentate o trasmesse.

--- Ruolo attivo nella ricerca della PG è normale, dipendenza della PG dal potere politico (430).

L'affermazione è problematica quando è riferita al PM.

## Effetti della notizia di reato (art. 330) (31m)

La notizia di reato **obbliga** il PM ad avviare un'indagine per stabilire se chiedere l'archiviazione o il rinvio a giudizio.

C'è un collegamento indiretto con l'art. 112 Cost., per cui il PMG è obbligato ad esercitare l'azione penale.
La NDR obbliga il PM a chiedersi se l'azione penale vada esercitata.

Se il PM si astenesse dall'indagare di verificare se la NDR è fondata, si sta sottraendo all'obbligo dell'art. 112 Cost.
Commetterebbe il reato di **omissione di atti d'ufficio** (art. 328 c.p.).

La notizia di reato **giustifica** l'uso di poteri investigativi, anche limitativi della libertà individuale, da parte della PG e PM.
Ad es., perquisizioni, sequestri, pedinamenti, etc.

Questi poteri **non possono essere usati per prendere notizie di reato**.
Invertire il rapporto tra NDR e poteri espone all'arbitrio dell'investigatore.

## Casi eccezionali di uso dei poteri per cercare NDR (35m)

In alcuni **casi eccezionali, si può legittimare l'uso del potere investigativo per ricercare notizie di reato**/
Sono casi legati alle perquisizioni.

L'art 41 TULPS consente alla PG per fare perquisizioni per reati riguardanti armi ed esplosivi, e l'art. 103 DPR 300/1990 permettono l'uso di poteri investigativi per ricercare notizie di reato.

Nella pratica, i PM usano i poteri derivanti da notizie di reato già avute, per andare alla ricerca di altre notizie di reato.
Ad es., nella criminalità organizzata si usano le c.d. "intercettazioni a strascico".

I captatori informatici pongono problemi simili, perché permettono di leggere tutti i contenuti dei dispositivi.

L'art. 330 insieme con questi mezzi di ricerca della prova **si presta ad abusi**.
Il problema si poneva già nelle **perquisizioni**, dove il **rinvenimento casuale** di notizie di reato non poteva essere ignorato.

L'espressione **"di propria iniziativa"** è pericolosa con riferimento al PM, e deve essere **limitata ai casi in cui le notizie di reato vengono trovate casualmente**, e non intenzionalmente.

## Inizio ufficiale dell'indagine (46m)

--- Termini massimi per le indagini preliminari, termine perentorio (432).

--- Decorso del termine dall'iscrizione della NDR nel registro dell'art. 335 (431, 432).

Il codice previgente non prevedeva limiti temporali per le indagini preliminari.

## Registrazione della notizia di reato (50m)

--- Co. 1: iscrizione immediata della NDR, dell'autore (appena conosciuto) (431).

--- Co. 2: aggiornamento dell'iscrizione (431, 432).

Serve per evitare che i PM eludano il termine iscrivendo gli stessi fatti come una nuova notizia.

## Diritto dell'indagato di conoscere il processo a proprio carico (53m)

I commi successivi riguardano il diritto del soggetto indagato di conoscere il procedimento a proprio carico.
Sono stati introdotti con la riforma che ha previsto la possibilità di **investigazioni difensive**.

Tranne i casi di **criminalità organizzata** (per cui le indagini rimangono segrete il più a lungo possibile, secondo la modalità inquisitoria), la persona può chiedere alla procura della Repubblica se ci sono notizie di reato a suo carico.

La richiesta può essere quasi una notizia di reato, se fa insospettire il PM.
Può essere considerata come una informazione di garanzia a richiesta dell'interessato.

Il PM può rispondere che "non risulta nulla da comunicare", anche se il soggetto è indagato, per tenere l'indagine riservata.

## Diversi registri delle notizie di reato (58m)

Esistono più "modelli" (registri) di notizie di reato (431):

* Modello 21: autori noti.
* Modello 44: autori ignoti, se il caso viene archiviato può essere riaperto con facilità.
* Modello 45: riguarda gli atti non costituenti notizie di reato, ma che potrebbero essere comunque utili in seguito (433).

Il modello 45 include:

* Denunce per fatti che non costituiscono reati, ma che possono indicare la presenza di reati.
* Sentenze di fallimento, nell'eventualità di bancarotta.

I PM possono **abusare del modello 45**, inserendoci **fatti di reato** su cui stanno indagando.

Nel caso Tangentopoli si fanno indagini su piccole corruzioni, e si intuisce la presenza di una corruzione c.d. "sistemica", e si raccolgono elementi all'interno del modello 45.

Il modello 45 è **sottratto al controllo giurisdizionale** perché non contiene fatti di reato, e non ci sono **scadenze o obblighi per il PM**, a differenza degli altri modelli.

In alcuni casi, i PM non provvedevano alla registrazione della notizia di reato.
Ogni tipo di reato richiede un'iscrizione, ed i PM potevano **fittiziamente o realmente dimenticarsi di iscriverli**.
In particolare, i reati di criminalità organizzata per la loro complessità si prestavano a questo tipo di fenomeno.

Secondo la giurisprudenza, **non era possibile retrodatare la data di iscrizione**, e **non si consentiva al GUP di accertare sull'effettiva osservanza del tempo di registrazione della notizia di reato** (432).

Con la riforma, si potrà dichiarare l'inutilizzabilità degli elementi ottenuti dopo la scadenza dei termini, calcolati da quando quella notizia di reato doveva essere iscritta.

I PM vedono questa imposizione con sfavore, perché limita la loro capacità di indagare, ma allo stesso tempo danneggia l'interesse degli indagati a non essere sottoposti ad indagine per un tempo indeterminato.

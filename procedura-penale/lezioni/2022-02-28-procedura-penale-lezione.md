# 2022-02-28 - Investigazioni preliminari

<!-- vim:set spelllang=it: -->

## Art. 347, versione precedente (1m)

La **formulazione originale** rappresentava un tentativo di superare la prassi del **rapporto di polizia**, per attuare l'art. 109 Cost.

L'art. 109 prevede che il PM dispone direttamente della PG.
L'attuazione dell'art 109 prevede la garanzia di un numero minimo di poliziotti per ogni PM.

Il PM organizza l'indagine, che è eseguita materialmente dalla PG.
L'art. 347 **riduceva al minimo l'attività autonoma della PG**, e **aumentava i poteri del PM** (444).

Entro **48 ore**, la PG doveva **riferire al PM** la notizia di reato (445).

Prima della riforma del codice, la PG aveva un ampio potere di iniziativa autonoma, e poteva svolgere lunghe indagini.
La PG produceva un **rapporto ampio**, e lo consegnava al PM e giudice istruttorie (444).

Con la riforma del codice, si introduce il **termine di 48 ore**, che era **largamente osservato**, dato che la PG doveva registrare anche la data e ora in cui aveva ricevuto la NDR.

Il PM era abituato a ricevere un rapporto completo, ed il passaggio ad un rapporto molto più breve, prodotto sulla base delle ricerche che possono essere compiute in 48 ore, lo metteva in difficoltà.

Poco tempo dopo l'entrata in vigore del codice, ci si rende conto della necessità di **riformare** l'art. 347 per **garantire un maggiore spazio di azione alla PG**, e **diversificare i reati in base all'urgenza**.

## Art. 347, versione ufficiale (10m)

Co. 1: "senza ritardo" è meno vincolante, ed in alcuni uffici giudiziari può significare anche una settimana.

Co. 2: integra il co. 1, ma non influisce sull'obbligatorietà.

Co. 2-bis: la NDR va comunicata entro **48 ore dal compimento dell'atto**, e **non dall'acquisizione della notizia di reato**, dopo il compimento dei **c.d. atti garantiti, che prevedono la possibile assistenza del difensore**.

Gli atti garantiti includono l'interrogatorio della persona sottoposta ad indagini, le perquisizioni personali e locali, i sequestri, le ispezioni personali e locali.

Per gli atti garantiti, **non esiste la segretezza interna**, ed il difensore può partecipare al compimento e controllare il verbale.

Le 48 ore **decorrono dal compimento dell'atto**.
Ad es., si deve comunicare la NDR dopo 48 ore da una perquisizione, anche se è avvenuta due settimane dopo il ricevimento della NDR.

Gli **atti garantiti implicano l'intervento del PM, perché sono limitativi della libertà individuale, e l'AG deve intervenire in funzione di convalida, per esigenze costituzionali**.

Co. 3: per **reati di criminalità organizzata, terrorismo, e altri reati gravi** (ad es., omicidio, maltrattamenti in famiglia, violenze sessuali, stalking, c.d. revenge porn), la **NDR va comunicata immediatamente al PM**.

La versione originale prevedeva 48 ore per tutti i reati.
Attualmente, si prevedono più termini, a seconda della gravità.

## Attività di polizia giudiziaria (19m)

Si può distinguere fra:

* **Attività di iniziativa autonoma**, che deve essere vista con sospetto dal legislatore, e **deve essere limitata, ma non eccessivamente, altrimenti il PM non sa che ordini dare**, e deve essere vista come **eccezionale**, ed è giustificata in casi di urgenza, se non può intervenire il PM.
* **Attività delegata**, o su **direttive del PM**.

L'impostazione originale preferiva l'attività delegata
Ci si è accorti che il **PM tendeva più a studiare gli atti, che a dirigere l'indagine**.
Gradualmente, **l'attività autonoma** si è allargata.

## Art. 348: assicurazione delle fonti di prova (22m)

**Inizialmente, fino a quando che il PM non dava direttive, la PG non poteva agire autonomamente**.

Successivamente, si ritiene che **se il PM non dà direttive dopo la comunicazione della NDR**, la **PG può continuare a fare indagini autonomamente**.

Co. 3, parte finale: dopo l'intervento del PM (ossia, riceve la notizia di reato), la PG **"svolge di propria iniziativa"** i tradizionali compiti della polizia.

"Intervento" faceva parte della precedente formulazione del comma, che prevedeva che il PM mandasse una direttiva, o invitasse la PG a compiere un atto su sua delega.

Con la formulazione attuale, la PG può procedere in maniera autonoma avvertendo il PM, fino a quando non dà indicazioni precise.

## Introduzione agli atti di autonoma iniziativa della PG (art. 349 ss.) (28m)

Il legislatore disciplina l'attività della PG che interferisce con i diritti fondamentali della persona, per la **riserva di legge** che deriva dalla Costituzione.

Si distingue fra:

* **Attività tipica o formalizzata**, con cui la legge processuale regola i soli atti di PG che comprimono i diritti individuali degli artt. 13 a 15 Cost.
* **Attività atipica o informale**, che non sono regolate perché non ritenute lesive di diritti individuali (ad es., pedinamento, estrazione di dati personali da banche dati, etc.).

In Germania, si regolano anche queste attività, perché **incidono sulla privacy**.

La privacy viene considerata un diritto fondamentale, non esplicitamente riconosciuto, ma comunque riconducibile ad altri diritti.
In Italia, la cultura processuale non ha ancora regolato queste attività.

**In larga parte, l'attività di PG è atipica o informale**.

**L'attività atipica** intende un'attività non prevista dalla legge processuale.
Ad es., il pedinamento non è regolato nel codice processuale, ma è usato frequentemente nella pratica.

Tutti gli atti atipici sono anche informali, perché non essendo considerati, non se ne regolano nemmeno le forme.

Tuttavia, esistono **attività tipiche, ma non formalizzate**.
La PG deve semplicemente raggiungere uno scopo, ma può scegliere liberamente i mezzi, sempre nel rispetto dei diritti della persona.
Il legislatore non prevede le modalità di svolgimento.

Ad es., sono attività informali l'identificazione di persone, e nella versione originale, le sommarie informazioni da persone informate sui fatti (che è diventata una norma formale).

La parte del codice che regola l'attività autonoma di polizia è corta perché riguarda solo i casi in cui tocca i diritti fondamentali della persona.
È quasi sempre prevista l'intervento in funzione di convalida del magistrato, in modo da non perdere il risultato.

## Identificazione (art. 349 co. 1) (36m)

La PG procede all'identificazione della persona nei cui confronti vengono svolte le indagini, e delle persone in grado di riferire circostanze rilevanti per la ricostruzione dei fatti.

Attribuisce il **potere di identificare la persona**, ma non indica gli strumenti che possono essere utilizzati.
La polizia **non ha molti poteri coercitivi**, i poteri coercitivi richiedono di essere regolati e l'intervento di un magistrato.

Si **può dire il falso alla PG**, e non esiste il reato di false dichiarazioni alla PG (esiste per il PM ed il difensore), con **alcune eccezioni**:

* Il **reato di favoreggiamento**, quando si dice il falso per aiutare altri a sottrarsi dalle ricerche della polizia.
* Le **false generalità**, perché esiste il reato di false generalità alla PG (art. 496 c.p.).

Tuttavia, queste eccezioni non la rendono formalizzata.
In ogni caso, la identificazione non può violare la dignità della persona.

## Individuazione di persone (art. 349 co. 2) (41m)

Per individuare la persona, si possono usare **rilievi dattiloscopici, fotografici, e antropometrici**.

Si pone il problema del diritto alla privacy, ma l'autorità tende a dare scarsa importanza.

In una sentenza del 1962, si discute la **distinzione fra l'attività di polizia che ledono o meno l'art. 13 Cost**.
L'art. 4 TULPS stabilisce che ai fini per l'applicazione di misure preventive ante delictum, si possono acquisire **rilievi dattiloscopici, fotografici e antropometrici**.

Secondo la Corte Costituzionale:

* La libertà personale è limitata, e si applicano le garanzie dell'art. 13 (riserva di legge, intervento dell'AG per autorizzare o convalidare) **solo il mettere le mani sulla persona**.
* Se ci si limita a fotografare la persona, o prendere le impronte digitali, non c'è limitazione della libertà personale.

L'art. 349 è stato costruito sulla base di quella sentenza.

Il prelievo ematico (successivamente sostituito dal tampone salivare) e la perquisizione personale sono limitativi della libertà personale.

Questo tipo di atto investigativo non è considerato limitativo della libertà personale.
Tuttavia, è possibile che sia riformata.

Co. 5 e 6: si **deve avvertire il PM** dell'avvenuto accompagnamento e rilascio della persona.
**Non è una vera e propria convalida, ma è una funzione analoga**.

## Prelievo coattivo (art. 349 co. 2-bis) (54m)

Co. 2-bis: se gli accertamenti del co. 2 richiedono il **prelievo coattivo, serve l'autorizzazione del PM**.

È stato inserito nel 2005, perché era necessario ottenere un prelievo coattivo da un terrorista che si era spostato in Italia, e collaborare con le altre forze di polizia europee.

## Documenti di identificazione falsi (art. 329 co. 4 e 5)

Introduce una **misura limitativa della libertà personale**, il c.d. **fermo per identificazione**.

Si prevedono termini maggiori nel caso di difficoltà nell'identificazione.
Ad es., cittadini extracomunitari.

Co. 5: il **PM è informato dell'accompagnamento**, e può **ordinare il rilascio della persona** se non ricorrono le condizioni del co. 4.

## Introduzione alle sommarie informazioni (art. 350) (1h 2m)

Regolamenta il **primo contatto della PG con la persona sottoposta alle indagini**.
È stato scritto per **evitare maltrattamenti** contro la persona.

**Giuseppe Pinelli** fu un anarchico.
La sua vicenda portò alla riforma del c.d. **interrogatorio di polizia**, che si svolgeva **senza il difensore**.

Pinelli viene fermato il 15 dicembre 1969 a Milano, perché gli anarchici erano sospettati di un attentato terroristico.
Si suicida, e si sospetta che le modalità dell'interrogatorio abbia causato in qualche misura la sua morte.

A seguito di questa vicenda, si decide di riformare l'istituto, da "interrogatorio" a "sommarie informazioni".

## Diritti dell'indagato a contatto con la polizia (art. 350) (1h 11m)

L'art. 350 contiene 7 commi, ma può essere diviso in tre parti: co. 1 a 4, co. 5 e 6, e co. 7.

Nei **primi 4 commi** si conferma l'idea che il **primo contatto fra la PG e l'imputato**, nell'ambito di una **attività autonoma** di polizia, sia **sorvegliato da un difensore**.

Co. 1: la PG può **contattare persone libere**, che non siano sottoposte a misure limitative della libertà, che rendono più vulnerabili.

Co. 2: la PG invita la persona a nominare un difensore di fiducia, o ne assegna uno d'ufficio.

Co. 3 e 4: l'atto deve essere comunque svolto con la presenza del difensore, e se il difensore non è reperibile o non compare, viene assegnato uno d'ufficio.

I co. 5 e 6 introducono un'eccezione alla regola generale prevista dai primi 4 commi, che richiedono la **presenza del difensore**.

Co. 5: la PG, **anche in assenza del difensore, e anche da una persona in vincoli**, può assumere informazioni, **sul luogo o nell'immediatezza del fatto**.

**L'uso di "o" al posto di "e" è intenzionale**.
Si può arrestare qualcuno, portarlo in caserma, e sentirlo, perché anche se non ci si trova nel luogo, ci si trova comunque nell'immediatezza del fatto.
L'immediatezza vincolo rispetto al luogo, non si può tornare nel luogo tempo dopo per sentire il fatto.

La norma serve a fare salva la possibilità di sentire la persona in caserma.

Le norme della procedura penale danno per implicito il rispetto della dignità umana.

Il co. 5 può essere utilizzato solo per ottenere **informazioni utili alla immediata prosecuzione delle indagini**.

Co. 6: le informazioni ottenute nel co. 5 **non possono essere documentate** o **utilizzate per fini diversi dalla continuazione**.

Il divieto di documentazione **impedisce al difensore di controllare l'operato della PG**, ma in realtà serve ad evitare l'uso di dichiarazioni rese in assenza del difensore.

## Dichiarazioni spontanee (art. 350 co. 7) (1h 27m)

Si **vieta il loro uso in dibattimento, salvo l'art. 503 co. 3**.

Le **dichiarazioni spontanee non sono un interrogatorio di polizia**, e si pongono al di fuori dell'ambito del resto dell'art. 350.

Il riferimento all'art. 503 co. 3 riguarda la possibilità che le dichiarazioni rese alla polizia, **se vengono contraddette in dibattimento, possono essere opposte**.

La **dichiarazioni non possono essere usate in dibattimento in un giudizio di colpevolezza, perché sono state rese in assenza del difensore**.
Tuttavia, possono essere usate **contro la persona**, anche se rese in assenza del difensore, in dibattimento.

È difficile rovesciare l'impostazione delle indagini preliminari, ed il PM tende ad attenersi all'impostazione già data.

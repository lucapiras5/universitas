# 2021-10-21

<!--
vim: spell:spelllang=it
-->

## Procedimento in camera di consiglio (art. 127) (0m)

Il procedimento o udienza in camera di consiglio non va confusa con la deliberazione in camera di consiglio, dove il giudice si ritira e delibera in segreto la decisione.

È un'udienza partecipata e ordinaria, ma esclude la presenza del pubblico (173).

--- Modello generale per le varie fasi del procedimento (173).

Il procedimento penale è composto di stati e gradi, alcuni dei quali si chiamano "udienze", che sono regolate da norme specifiche:

* L'udienza preliminare è una sorta di udienza in camera di consiglio.
* L'udienza dibattimentale è un'udienza pubblica.

Il momento iniziale e finale del procedimento non sono celebrati in udienza:

* Nelle indagini preliminari, i tempi e modalità di compimento dell'atto sono decise dalla PG e dal PM, ma è occasionalmente necessario sentire le parti prima di prendere una decisione, e si applica la disciplina dell'udienza in camera di consiglio.
* Il momento finale è l'esecuzione.

L'udienza in camera di consiglio serve ad attuare il contraddittorio fra le parti:

* **Non** nel senso dell'art. 111 co. 4 Cost. (contraddittorio nella formazione della prova).
* **Ma** nel senso dell'art. 111 co. 2 Cost., di contraddittorio affinché le parti possano presentare le loro conclusioni al giudice.

Ad es., casi di udienza in camera di consiglio durante le indagini preliminari sono:

* L'incidente probatorio, per acquisire prove durante le indagini preliminari.
* L'archiviazione della notizia di reato, se il PM ritiene che non ci siano elementi sufficienti per condannare l'imputato, e non può essere disposta autonomamente dal PM, ma deve essere richiesta al GIP, e se il giudice non è d'accordo viene coinvolto anche l'indagato, ed eventualmente la persona offesa.
* Anche le misure cautelari personali usano l'udienza in camera di consiglio

In conclusione, lo scopo dell'udienza in camera di consiglio è di permettere un contraddittorio davanti al giudice prima della sua decisione.

## Avviso alle parti, presenza delle parti (7m)

--- Avviso alle parti, termine per l'avviso (174).

Le parti non devono necessariamente partecipare, ma devono essere messe nelle condizioni di poter partecipare.

In alcuni casi, si prevede un richiamo all'art. 127, ma si richiede la presenza delle parti per la validità dell'atto.
Ad es., l'incidente probatorio.

## Aspetti formali del procedimento in camera di consiglio (10m)

--- Assenza del pubblico (175).

--- Termine dilatorio per le parti, presentazione memorie (174, 175).

--- Parti sono sentite solo se compaiono, casi in cui è necessaria la loro partecipazione (175).

Ad es., incidente probatorio, udienza di riesame dell'ordinanza cautelare.

--- Provvedimento finale è un'ordinanza (176).

Si usa l'ordinanza a causa della possibilità di un previo contraddittorio fra le parti.
Il giudice deve dare conto degli argomenti della parti, e giustificare la sua decisione.

--- Nullità per la mancata notificazione dell'avviso  (174, 175).

L'art. 127 è un'udienza standard, messa nel libro degli atti, e richiamata nelle parti del procedimento caratterizzate dall'assenza di un'udienza.
In particolare, la fase delle indagini preliminari e la fase esecutiva.

## Declaratoria immediata di cause di non punibilità (art. 129) (14m)

L'art. 129 co. 1 è rilevante nella fase ammissiva di alcuni **riti alternativi al dibattimento**.
Ad es., il patteggiamento, il decreto penale di condanna, la sospensione del procedimento con messa alla prova (177).

Consistono in una rinuncia al contraddittorio da parte dell'imputato, in cambio di vantaggi come sconti di pena o disapplicazione di certe sanzioni accessorie.

Inoltre, è rilevante nella fase introduttiva dei casi di **impugnazione ordinaria** (verso la Corte d'appello o di Cassazione) (178).

Tra i vari requisiti dei riti alternativi al dibattimento, si include un richiamo alla verifica dell'art. 129.

Nel caso del patteggiamento, l'art. 129 è l'unico accertamento di merito che il giudice può fare, altrimenti è tenuto a prendere solo atto dell'accordo fra PM e imputato.

In sede di impugnazione, il giudice ha poteri più limitati rispetto al giudice di primo grado, e non può andare oltre quanto gli è stato richiesto, salvo il caso in cui si tratti dell'art. 129.

Ad es., se l'imputato viene condannato in primo grado, e l'avvocato chiede uno sconto di pena in appello, il giudice può comunque applicare l'art. 129, anche se non è stato richiesto.

L'art. 129 si trova nel libro degli atti perché si può trovare nei vari gradi del procedimento.

## Scelta della forma di proscioglimento (23m)

L'art. 129 co. 2 impone al giudice di usare la formula di proscioglimento che è più conveniente al soggetto.

## Formule di proscioglimento nell'art. 129 (24m)

L'art. 129 co. 1 si **applica solo nel processo**, non anche nel procedimento (177).
Il processo inizia quando finisce l'indagine preliminare.

Il giudice deve dichiarare **di ufficio** la formula di proscioglimento.
Le formule sono analitiche e specifiche, ed il dispositivo contiene quasi un "frammento della motivazione" per cui l'imputato è stato prosciolto.

**Le formule sono ordinate secondo la priorità logica, se una è applicabile, le successive sono logicamente escluse**.
Ad es., se il fatto non sussiste, è inutile verificare se l'imputato lo ha commesso, o se è reato, etc.

Le cause sono:

* Il **fatto non sussiste**.
* **L'imputato non ha commesso il fatto**. Ad es., lo ha commesso un'altra persona.
* Il **fatto non costituisce reato**. Ad es., se difetta il dolo, il fatto potrebbe comunque costituire un illecito civile.
* Il **fatto non è previsto dalla legge come reato**. Ad es., la legge è stata abrogata.
* Il **reato si è estinto**. Ad es., per remissione della querela, amnistia, prescrizione, morte dell'imputato, etc.
* **Manca una condizione di procedibilità**.

La **mancanza di una condizione di procedibilità** andrebbe messa più in alto, perché in questo caso il giudice **non può né condannare, né prosciogliere l'imputato**.

## Analisi dell'art. 129 co. 2 (34m)

Secondo l'art. 129 co. 2, quando ricorre una causa di estinzione del reato, ...

"Assoluzione" e "proscioglimento" sono spesso usati in maniera intercambiabile.
L'assoluzione riguarda solo le quattro formule nell'art. 129 co. 2.
Il proscioglimento indica semplicemente la "non-condanna".

Ad es., il caso di estinzione del reato non è una causa di assoluzione.
Una persona può essere condannata, ma poi il reato si estingue per prescrizione davanti alla corte di cassazione.
In questo caso non c'è assoluzione, ma proscioglimento.

Quando il giudice pronuncia la sentenza di "non luogo a procedere", tipica dell'udienza preliminare, si allude alle forme dell'art. 129 co. 2.

In questo articolo, non c'è la relazione logica dell'art. 129 co. 1, 

Potrebbe succedere che il reato si estingua, ma gli atti dimostrino l'innocenza dell'imputato.
Il giudice in funzione del principio di favor rei potrebbe usare la formula assolutoria, piuttosto che dichiarare l'estinzione del reato.

**Il significato dell'art. 129 co. 2 è di limitare la possibilità di dichiarare l'estinzione del reato, e di costringerlo ad applicare la formula assolutoria.** (178)

## Riassunto dell'art. 129 (41m)

Il co. 1 impone al giudice di prosciogliere anche d'ufficio, quando ricorre una di quelle formule.

Il co. 2 impone al giudice di scegliere la formula più favorevole quando concorre con una formula di estinzione del reato più favorevole.

Può capitare che il processo penale duri oltre la vita dell'imputato.
Il giudice può comunque verificare l'applicabilità di formule assolutorie.

## Mancata menzione dell'improcedibilità nell'art. 129 co. 2 (43m)

Ad es., si immagini il caso in cui in un reato procedibile a seguito di querela, ci si accorga che la querela non era stata presentata, e gli atti dimostrino l'innocenza dell'imputato.

L'improcedibilità toglie la possibilità al giudice sia di condannare, sia di prosciogliere, perché l'azione penale non doveva essere proprio esercitata.

## Documentazione delle attività processuali (45m)

Le norme sulla documentazione degli atti serve a regolare le attività che vanno documentate nel procedimento penale.

Le **udienze** vanno sempre documentate, e serve per ricostruire quanto è stato compiuto nei successivi stati e gradi.
Ad es., il giudice del dibattimento può essere interessato all'udienza preliminare, lo stesso vale per l'udienza dibattimentale per il giudice d'appello, etc. (185)

Le **attività processuali** e soprattutto le **operazioni investigative** devono essere documentate per **rendere controllabile** l'atto (185).

La falsificazione degli atti prevede sanzioni penali.

Le **attività a contenuto probatorio** deve essere documentate.
Ad es., le dichiarazioni rese da persone informate sui fatti.

La documentazione delle attività a contenuto probatorio è fatto per registrare le informazioni ricevute, ma queste informazioni **rischiano di arrivare** al giudice del dibattimento.

## Forme di documentazione (52m)

La **forma più solenne è il verbale**.
La "verbalizzazione" viene usata come sinonimo di documentazione, ma la documentazione può essere fatta in varie forme.

Oltre al verbale, si prevede la **registrazione audio-video**, e la forma meno solenne, **l'annotazione** (186).

Il **verbale in forma**:

* **Integrale** riproduce le dichiarazioni parola per parola, e viene usata nel dibattimento.
* **Riassuntiva** si limita agli elementi essenziali, ed è usata nelle fasi preliminari.

L'annotazione è una forma più libera e meno solenne, ed è **utilizzata dalla PG** (186).
La **PG compie operazioni atipiche**, e la **legge disciplina le operazioni di PG solo nei casi in cui tocca i diritti fondamentali della persona**.

Le regole sulla documentazione sono previste nei confronti del giudice.
**Qualsiasi soggetto che documenta le attività processuali deve seguire le stesse regole, e diventa pubblico ufficiale.**

## Documentazione e separazione della fase preliminare e giudizio (1h)

**La documentazione degli atti di indagine preliminare serve a mantenerne memoria, in vista delle determinazioni riguardo l'esercizio dell'azione penale.**

Gli atti investigativi rischiano di essere conosciuti dal giudice del dibattimento.

La documentazione di informazioni è estremamente importante, perché il contenuto dell'atto rimane anche nel futuro.

## Documentazione dell'interrogatorio di persona in stato di detenzione (141-bis) (1h 3m)

--- Videoregistrazione dell'interrogatorio di persone in stato di detenzione (190).

È stata introdotta per prevenire abusi contro le persone sottoposte ad interrogatorio.
Non è stato sufficiente per evitare abusi, normalmente il primo contatto con la persona avviene con violenza della polizia, o resistenza dell'indagato.

## Estensione delle norme sulla documentazione ad altri soggetti processuali (1h 8m)

Gli art. 134 ss. sono scritti per il giudice.
Tuttavia, sono estesi anche per altri soggetti processuali che devono documentare la propria attività istruttoria:

* Art. 357 per la PG.
* Art. 373 per il PM.
* Art. 391-ter per le indagini difensive.

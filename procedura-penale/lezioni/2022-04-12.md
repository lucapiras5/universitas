# 2022-04-12

<!-- vim:set spelllang=it: -->

<!-- inizio: 18m -->

## 18m: introduzione alle impugnazioni

Le impugnazioni si dividono in **ordinarie e straordinarie**, hanno tutte il **carattere di rimedio** contro decisioni **ingiuste o erronee** (754).

L'ingiustizia o erroneità non sono coincidenti, la decisione ingiusta è erronea ma la decisione erronea non sempre è ingiusta.

## 19m: impugnazioni ordinarie

Riguardano **provvedimenti che non sono ancora diventati definitivi**.

* **Opposizione contro il decreto penale**: è a **effetto non devolutivo** (presentata davanti al giudice dello stesso grado che ha emesso il provvedimento impugnato), non è considerata da tutti un'impugnazione, tutte le altre impugnazioni hanno effetto devolutivo.
* **Appello**: ha **effetto parzialmente devolutivo**.
* **Ricorso per Cassazione**: originariamente era un mezzo di impugnazione straordinario, successivamente diventa ordinario, è un **ricorso di sola legittimità**, contro gli errori delle sentenze e non anche le sentenze ingiuste, la distinzione netta è diminuita nel tempo (la corte di appello può decidere in alcuni casi sulla legittimità, la Cassazione in alcuni casi può decidere nel merito).

## 22m: impugnazioni straordinarie

Sono date contro **provvedimenti definitivi o irrevocabili**:

* **Revoca contro sentenza di non luogo a procedere**: è un rimedio contro il mancato rinvio a giudizio, attivabile a seguito di nuove prove a carico, è un'impugnazione straordinaria contro una sentenza definitiva ma non irrevocabile, nella riapertura dell'archiviazione basta solo individuare nuove piste investigative.
* **Revisione delle sentenze di condanna**: **solo contro le sentenze di condanna passate in giudicato**, può essere usata solo se la prospettiva è il proscioglimento (non basta la minore condanna).
* **Ricorso straordinario per errore di fatto**: davanti alla Cassazione, non riguarda un accertamento di merito, riguarda l'errore per cui la Cassazione non considera un atto nel fascicolo, è data **solo su interesse del condannato**.
* **Rescissione del giudicato**: riguarda il diritto dell'imputato di essere presente al procedimento a proprio carico, l'Italia ha dovuto riformare la contumacia a seguito delle critiche della corte di Strasburgo, permette di **mettere nel nulla il giudicato, sul presupposto che la condanna è stata emessa contro una persona che non è stata in grado di difendersi**.

## 32m: principio di tassatività delle impugnazioni, provvedimento abnorme

--- Principio generale: legge determina casi e mezzi per le impugnazioni (757).

--- Art. 111 co. 7 Cost.: i provvedimenti con cui il giudice decide sulla libertà personale e le sentenze sono sempre soggette a ricorso per Cassazione (757).

--- Atto abnorme: rappresenta una **eccezione dottrinale al principio di tassatività**, riguarda i provvedimenti non contemplati dall'ordinamento giudiziario (758).

Ad es., il GUP può emettere un decreto di rinvio a giudizio, o una sentenza di non luogo a procedere, se emette una sentenza di condanna (provvedimento non previsto dall'ordinamento, e nemmeno impugnabile perché non previsto).

**Abnormità funzionale**: atto completamente estraneo al sistema processuale (758).

**Abnormità strutturale**: atto che determina una stasi o indebita regressione del procedimento. Ad es., il giudice del dibattimento restituisce gli atti al PM che aveva instaurato un giudizio direttissimo in presenza dei requisiti.

## 37m: legittimazione ad impugnare, interesse ad impugnare

--- Art. 568 co. 3: principio di tassatività dei soggetti legittimati ad impugnare (760).

Legittimazione ed interesse sono legate, ma non sono la stessa cosa:

* Il soggetto legittimato può non avere interesse.
* Il soggetto che ha un interesse non necessariamente è legittimato.

Art. 568 co. 4: l'interesse si presenta in modo diverso.

## 40m: interesse ad impugnare dell'imputato

L'imputato ha interesse a impugnare (771, 772):

* In caso di condanna, per ottenere una sentenza di proscioglimento.
* In caso di proscioglimento, per ottenere una formula proscioglitiva più favorevole.

Ad es., se il giudice proscioglie perché "il fatto non costituisce reato", il giudice ha comunque accertato il fatto, ai fini di un giudizio civile, l'imputato ha interesse a ottenere un proscioglimento "per non aver commesso il fatto" o "perché il fatto non sussiste".

## 42m: interesse ad impugnare del PM

Il PM può impugnare (771):

* Le sentenze di proscioglimento, che lo vede perdente.
* Le sentenze di condanna, per garantire l'osservanza della legge.

Se il prosciolto impugna la sentenza per avere una formula liberatoria più favorevole, e anche il PM impugna la sentenza, il giudice può dare una reformatio in peius.
Se l'appellante è il solo imputato, vige il divieto di reformatio in peius.

Art. 568 co. 4-bis: il PM non può presentare appello solo per conseguire effetti favorevoli per l'imputato (771).

Ad es., il PM vuole far valere una nullità del diritto di difesa, ma impugnando aumenta i poteri del giudice, e l'imputato rischia una reformatio in peius.

Si vuole garantire l'integrità del divieto di reformatio in peius, evitando impugnazioni "pretestuose" del PM solo per ottenere in maniera "subdola" la possibilità di reformatio in peius.

Il PM fa valere un errore a favore dell'imputato, ma con il rischio che l'imputato sia condannato.

## 51m: ricorso immediato in Cassazione

Art. 569: ricorso immediato per Cassazione (755, 782).

Ha una **finalità economica**, perché omette un grado di giudizio.

Le **parti devono essere d'accordo**, e se **alcune parti propongono appello e altre ricorso per cassazione**, si **applica l'appello**.
Ad es., il PM preferisce chiudere il giudizio in fretta, l'imputato vuole l'appello.

La conversione (782):

* Da ricorso per saltum in appello è sempre possibile, perché i motivi di appello non sono chiusi.
* Viceversa, se l'appellante rinuncia all'appello, l'appello si converte in ricorso.

Sono esclusi i motivi dell'art. 606 co. 1 lett. d ed e.
Il ricorso per saltum è fondato su motivi di economia processuale, ma in quei due motivi non si risparmierebbe tempo, se i ricorsi fossero fondati (782).

* Art. 606 co. 1 lett. d: si avrebbe un annullamento con rinvio al giudice d'appello, affinché assuma la prova, e quindi si allunga il processo.
* Lett. e: la Cassazione può rilevare, ma non può riscrivere la motivazione, e serve un annullamento con rinvio.

## 58m: effetti dell'impugnazione

**Effetto devolutivo**:

* Deriva dall'interpretazione dottrinale.
* La **causa è attribuita ad un giudice diverso, e "superiore"** perché può **modificare o annullare** la sentenza.

**Sospensione** (art. 588):

* Co. 1: l'esecuzione del provvedimento impugnato resta sospesa, e la sentenza impugnata non passa in giudicato (792).
* Co. 2: fanno eccezione i provvedimenti in materia di libertà personale perché sono eseguiti subito, ma non sono destinati a diventare definitivi, sono solo provvisori (793).

**Estensione** (art. 587):

* Nei **processi cumulativi (con più imputati per lo stesso reato)**, la **impugnazione si estende ai non-impugnanti, salvo che i motivi siano del tutto personali** (790).
* L'effetto estensivo serve ad evitare i **contrasti fra giudicati**. Ad es., se un coimputato appella e ottiene un proscioglimento, mentre l'altro accetta la sentenza, si avrebbero due giudicati contrastanti; si potrebbe usare la revisione (per contrasto di giudicati, cfr. art. 630 co. 1 lett a), ma per evitare di usare la revisione, si usa il cumulo.
* Per i **casi di cumulo per altri motivi di connessione** (cfr. art. 12, al di fuori del concorso nel reato, art. 12 lett. a), l'effetto cumulativo si limita ai **motivi processuali**, perché i **reati potrebbero essere diversi** (791).

## 1h 4m: inammissibilità dell'impugnazione

**L'impugnazione è inammissibile** (art. 591 co. 1):

* Se proposta da **soggetti non legittimati** o **senza interesse**.
* Se il **provvedimento non è impugnabile**.
* Se non sono state osservate le disposizioni su **motivi, termini**, presentazione, spedizione a distanza. La riforma vuole rendere più specifici i motivi di impugnazione, 
* Se vi è **rinuncia all'impugnazione**.

**L'inammissibilità è dichiarata** dal giudice dell'impugnazione, e la **sentenza passa in giudicato**.

## 1h 7m: distinzione fra cause originarie e sopravvenute

Le **cause originarie** (784) includono, ad es.: l'assenza o genericità dei motivi, il mancato rispetto del termine.
La sentenza passa in giudicato **quando l'impugnazione è presentata**.

Le **cause sopravvenute**, ad es., la rinuncia all'impugnazione.
In questi casi si è radicata l'impugnazione, e **prima che il giudice possa dichiarare l'inammissibilità, deve controllare la possibilità di prosciogliere l'imputato**.
Cfr. l'art. 129, che prevede la possibilità di prosciogliere in ogni stato e grado del procedimento (784).

Nel patteggiamento, il giudice non può subito applicare la pena concordata, ma deve prima controllare che non ci sono i presupposti per il proscioglimento.
Dal momento di presentazione dell'impugnazione, fino al momento della rinuncia, il giudice ha il **potere di decidere nel merito la questione** (784).

## 1h 13m: appello

**L'appello è un rimedio contro le sentenze "ingiuste"**, mentre il ricorso per Cassazione riguarda le **sentenze sbagliate**.
La "giustizia" è una valutazione discrezionale della commisurazione della pena.

In **alcuni casi**:

* **L'appello è un rimedio contro le sentenze sbagliate**, ed in **alcuni casi il giudice d'appello può annullare la sentenza**.
* **La Cassazione in alcuni casi può decidere sulla "giustizia" della sentenza impugnata, e decide il merito della questione**.

Il **giudizio di appello è un giudizio di merito, si riesamina la decisione sulla colpevolezza dell'imputato, ed il giudice d'appello ha poteri affini al giudice di primo grado** (cfr. art. 598, per quanto non previsto dagli artt. precedenti si applicano le norme del giudizio di primo grado).

## 1h 18m: appellabilità delle sentenze

Art. 593: descrive i casi di appello delle sentenze.

I rinvii del co. 1 (800):

* Art. 443 co. 3: giudizio abbreviato.
* Art. 448 co. 2: patteggiamento.
* Artt. 579 e 580: impugnare sentenze di proscioglimento per infermità mentale, che sono più vicine ad una sentenza di condanna, perché riguardano un soggetto imputabile, e permettono l'applicazione di misure di sicurezza para-detentive.

**L'imputato può sempre appellare le sentenze di condanna** (801).

Il **PM** può appellare solo le **sentenze di condanna che** (800, 801):

* Modificano il **titolo del reato** (qualificazione giuridica).
* Escludono l'applicazione di **un'aggravante ad effetto speciale** (ossia, che prevede un aumento di pena superiore al normale). Ad es., le aggravanti di mafia e terrorismo prevedono aumenti maggiori.
* Escludono l'applicazione di **aggravanti che stabiliscono una specie di pena diversa da quella ordinaria**. Ad es., l'omicidio volontario prevede una pena determinata, ma alcune aggravanti prevedono l'ergastolo.

Negli altri casi, il **PM non può appellare**, e quindi si limita la possibilità di reformatio in peius.

## 1h 23m: impugnazione sentenze di proscioglimento, ammenda

Il **PM può sempre impugnare le sentenze di proscioglimento** (801).

L'imputato può impugnare le sentenze di proscioglimento, salvo che si tratti di sentenze di assoluzione perché il **fatto non sussiste** o **l'imputato non lo ha commesso** (801), perché lo liberano dalla responsabilità anche in altri giudizi.

Le sentenze di condanna o proscioglimento punite con la sola pena dell'ammenda non sono appellabili (si tratta di criminalità bagattellare) (801).

--- Richiamo all'art. 597 co. 3 per evitare che il PM neutralizza il divieto di reformatio in peius con il pretesto di agire nell'interesse dell'imputato.

## 1h 27m: appello incidentale

È legato alla tematica del divieto di reformatio in peius.

**È dato al solo imputato**, mentre precedentemente poteva essere usato anche dal PM per neutralizzare il divieto di reformatio in peius (804).

Può essere proposto **entro 15 gg. dalla comunicazione ufficiale dell'appello proposto dal PM o parte civile**, quindi anche dopo il termine per l'impugnazione prevista per il PM.

Ha **carattere accessorio**, e perde efficacia se l'appello principale è dichiarato inammissibile (805).
La **sentenza deve essere appellabile in via principale**, l'imputato propone appello dopo il PM (806).

## 1h 29m: limiti al potere di cognizione del giudice di appello

**Effetto parzialmente devolutivo**: il giudizio di appello è **limitato ai punti della decisione ai quali si riferiscono i motivi proposti** (807).

Per **punti della decisione** si intendono statuizioni della sentenza considerabili individualmente (808).
Ad es., il nesso causale, il dolo o colpa, le scriminanti (sostanziali), l'utilizzabilità e valutazione della prova, nullità di atti processuali, competenza (processuali).

Il giudice d'appello è vincolato ai punti indicati, ma può decidere su altri punti che siano **logicamente collegati** (808).

## 1h 33m: casi in cui il giudice di appello si può pronunciare ultra petita

Il giudice può applicare d'ufficio:

* L'art. 129 (cause di non punibilità).
* L'art. 597 co. 5 è applicabile se il giudice vuole applicare d'ufficio la sospensione condizionale della pena, la non menzione della condanna nel certificato del casellario giudiziale, l'applicazione di attenuanti.

Sono decisioni favorevoli all'imputato.

## 1h 35m: divieto di reformatio in peius

Se **appella solo l'imputato**, il **giudice non può irrogare una pena più grave di quella applicata in primo grado**, anche se lo esigesse una diversa qualifica del fatto (811).
È una regola ispirata al favor rei.

Il giudice può applicare una definizione giuridica più grave, ma non può applicare una pena più grave.
Ad es., da corruzione semplice in primo grado a corruzione in atti giudiziari.

I limiti dell'appellabilità delle sentenze di condanna per il PM, e l'abolizione dell'appello incidentale del PM, hanno aumentato l'ambito di applicabilità del divieto di reformatio in peius.

Se **appella il PM**, il **giudice può applicare una pena più grave** (810).
Per questo motivo il **PM non può impugnare nell'interesse dell'imputato** (cfr. art. 568 co. 4-bis) ed è stato **escluso l'appello incidentale del PM**.

## 1h 39m: svolgimento del giudizio di appello

Art. 598: si applicano le regole per il giudizio di primo grado (820).

Art. 599: in alcune ipotesi il **dibattimento avviene in camera di consiglio** (812, 813):

* Art. 443 co. 4: si appella il giudizio abbreviato, che di regola avviene senza pubblico.
* Art. 599: si discute solo la specie o misura della pena.
* Art. 599-bis: nel caso di **concordato in appello**, una sorta di rinuncia dell'imputato ad alcuni motivi di doglianza (cfr. 816 ss.) (816).

**Fuori da questi casi**, il giudizio si svolge in **pubblico dibattimento**.

In **appello, la lettura prevale sull'oralità**.

## 1h 41m: istruzione dibattimentale nel giudizio di appello

Art. 602 co. 3: viene data lettura anche d'ufficio di atti del giudizio di primo grado, e degli atti compiuti nelle fase antecedenti (cfr. art. 511 ss.) (821).

La regola nel primo grado è la formazione orale della prova, e dato che in appello le prove sono state già assunte, il giudice deve usare quelle prove per decidere sull'impugnazione.

## 1h 42m: rinnovazione del dibattimento in appello

Art. 603: introduce delle **eccezionali rinnovazioni dell'istruttoria dibattimentale** (821).

## 1h 43m: richiesta di parte (art. 603 co. 1)

Richiede che (821):

* **Una parte chiede che venga acquisita** una prova acquisita in primo grado.
* Il **giudice non è in grado di decidere** allo stato degli atti.

Il giudice del dibattimento ha un fascicolo del dibattimento che contiene tutti gli atti dell'istruttoria dibattimentale di primo grado, quindi è probabile che sia in grado di decidere allo stato degli atti.

## 1h 45m: prove nuove (co. 2)

Il **giudice è vincolato** alla richiesta della parte (822).

La **prova nuova**:

* **Non era conosciuta** durante il giudizio di primo grado (822).
* Di cui si conosceva l'esistenza, ma che **non è stata assunta** dal giudice di primo grado, e viene riproposta.

Il giudice d'appello deve **applicare l'art. 190** (822).

## 1h 47m: prova assolutamente necessaria (co. 3)

La **nuova prova può essere assunta anche d'ufficio se assolutamente necessaria** (art. 603 co. 3) (822).
È un'estensione dell'art. 507, che permette al giudice di assumere una prova nuova se "assolutamente necessario".

Non esistono prove "assolutamente necessarie" per consentire al giudice per decidere, perché la mancanza di prove, o il bilancio di prove a carico e discarico, permette di applicare la regola di giudizio dell'art. 530 co. 2.
L'assoluta necessarietà riguarda la possibilità di superare uno stato di incertezza.

## 1h 49m: appello del PM contro sentenza di proscioglimento per motivi riguardanti una prova dichiarativa (co. 3-bis)

Il primo grado si è chiuso con un proscioglimento, il PM appella, e si rischia che il proscioglimento diventi condanna.

Si criticava il fatto che il giudice dell'appello arrivasse ad una condanna, senza assumere nuove prove, e riesaminando le stesse prove già assunte.
Questo accadeva spesso nei casi di assoluzione secondo l'art. 530 co. 2, nei casi di incertezza della prova.

Questo problema si pone in un caso in cui Andreotti era stato prosciolto in primo grado per non aver commesso il fatto.
Il PM impugna la sentenza, e data la formula liberatoria, Andreotti non può far valere le sue opinioni.

In appello, viene condannato a 24 anni, e si propone ricorso per Cassazione.
La Cassazione afferma che è necessario permettere il ritorno del processo al giudice del primo grado, per permettere un'istruzione dibattimentale più completa.

Negli anni successivi, la legge Pecorella toglie al PM la possibilità di impugnare le sentenze di proscioglimento.
Il PM avrebbe potuto solo ricorrere per Cassazione, e la Corte avrebbe potuto annullare con rinvio, con una rinnovazione dibattimentale.
La Corte Costituzionale dichiara illegittima la legge Pecorella.

Nel frattempo, la CEDU si era pronunciata in vari casi sullo stesso problema (proscioglimento in primo grado, seguito da condanna in secondo grado, basata sul riesame degli stessi elementi).
La CEDU ritiene che la condanna è possibile solo se esiste la possibilità di acquisire nuovi elementi di prova, ulteriori rispetto a quelli usati per arrivare alla soluzione assolutoria.

Pertanto, **in tutti i casi in cui il PM ha appellato contro un proscioglimento, con solo riguardo alle prove dichiarative, si deve dare la possibilità di riassumere la prova dichiarativa davanti al giudice di appello**.

Altrimenti, si ottiene **l'annullamento da parte della Cassazione per difetto di tutela del diritto di difesa** (823, 824).

## 1h 59m: conclusione dell'appello

La sentenza di primo grado prevede l'alternativa fra condanna e proscioglimento.

La sentenza di secondo grado può (828):

* **Confermare** la sentenza di primo grado.
* **Riformare** il dispositivo della sentenza di primo grado, nel rispetto del divieto di reformatio in peius.
* **Annullare** la sentenza di primo grado, operazione tipica della Cassazione, ma per ragioni di economia processuale si prevede la possibilità di annullamento alla corte d'appello.

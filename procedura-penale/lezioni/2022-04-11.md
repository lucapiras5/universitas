# 2022-04-11

<!-- vim:set spelllang=it: -->

<!-- inizio: 0m -->

## 0m: riassunto

## 3m: iniziativa del giudice nell'istruzione dibattimentale

Le parti promuovono l'acquisizione della prova, e contribuiscono alla formazione dei mezzi di prova orale (esame incrociato, cfr. art. 498 e 499).

L'intervento diretto del giudice diminuisce la sua imparzialità, e lo trasformerebbe in un giudice inquisitore.

Nei sistemi di common law, il giudice è un mero arbitro tra accusa e difesa.
Nei sistemi di civil law, il giudice ha un potere di iniziativa probatoria, ma in via sussidiaria rispetto alle parti.

## 6m: art. 506, poteri del presidente nell'esame di testimoni e parti private

Il giudice può intervenire (cfr. art. 190 co. 2):

* Nel corso della **formazione della prova orale**.
* Per **promuovere l'assunzione di mezzi di prova non richiesti** dalle parti.

Art. 506, **poteri del presidente nell'esame dei testimoni e parti private** (702, 703):

* Il presidente può **indicare temi di prova nuovi o più ampi**, al **termine dell'istruzione dibattimentale**.
* La norma non veniva rispettata subito dopo l'introduzione del nuovo codice, perché i giudici erano ancora abituati al modello inquisitorio, dove il dibattimento era gestito interamente dal giudice.
* Il presidente può **rivolgere domande alle persone già esaminate**, quando le **parti hanno esaurito le domande**.

## 10m: art. 507, ammissione di nuovi mezzi di prova

Art. 507: il giudice può **acquisire nuovi mezzi di prova anche d'ufficio, se assolutamente necessari**, al **termine dell'acquisizione delle prove**.

**Assolutamente necessario** significa che il **giudice ha ancora dei dubbi**, e l'assunzione di prove ha una **finalità integrativa** (703).

## 14m: art. 507, caso in cui non ci siano richieste di prova

Tuttavia, nel caso in cui **non ci sia nessuna richiesta di prova**:

* Inizialmente, la giurisprudenza prevedeva il proscioglimento dell'imputato per mancanza della prova di colpevolezza.
* Successivamente, prevale l'interpretazione per cui dato che la decisione deve essere presa a ragione veduta, anche in assenza totale di richieste di prova e acquisizioni, si possa promuovere l'assunzione di prove d'ufficio.

## 18m: letture dibattimentali

La **lettura** è la **modalità di acquisizione di prove scritte**.
Si può distinguere fra:

* **Lettura-acquisizione**, dove la lettura acquisisce al patrimonio conoscitivo del giudice materiale per il suo convincimento.
* **Lettura-contestazione**, serve a verificare l'affidabilità del testimone, ma può eccezionalmente diventare lettura-acquisizione.

La lettura è **sempre una deroga al principio di immediatezza** (cfr. art. 511 e 511-bis).
In **casi eccezionali** (art. 512, 512-bis e 513) è anche una **deroga alla formazione della prova nel contraddittorio delle parti**, permessa dall'art. 111 co. 5 Cost.

La lettura-acquisizione indebolisce la separazione fra fase preliminare e dibattimento.

La CEDU ha introdotto un'interpretazione più rigorosa dell'art. 111 co. 5 Cost., che si accontenta della mera irripetibilità per recuperare l'atto delle indagini preliminari (cfr. spiegazione art. 512).
La CEDU ha condannato vari stati per aver condannato l'imputato sulla base di dichiarazioni rese durante le indagini preliminari, per violazione dell'art. 6 CEDU (cfr. 696, 697).

## 26m: art. 511 co. 1 e 5, lettura degli atti

Art. 511 co. 1 (682):

* "**Anche d'ufficio**", perché riguarda **atti già presenti nel fascicolo del dibattimento**.
* Gli **atti contenuti nel fascicolo del dibattimento devono essere letti** per poter essere utilizzati.

Co. 5 (682):

* Il giudice può anche **indicare (c.d. dare per letto)** un atto.
* Il giudice **deve leggere l'atto**: **se si tratta di dichiarazioni**, ed **una parte lo richiede**, o **negli altri casi**, se c'è **serio disaccordo sul contenuto**.

## 31m: art. 511 co. 2, preferenza per oralità

La **lettura dei verbali è disposta solo dopo l'esame della persona che ha reso le dichiarazioni, salvo che l'esame non abbia luogo** (682).

Fa eccezione l'art. 190-bis, che riguarda:

* Le dichiarazioni rese nell'ambito di procedimenti di criminalità organizzata da pentiti che collaborano con la giustizia (co. 1).
* Le dichiarazioni di vittime di delitti sessuali (co. 1-bis).

Il co. 1 veniva usato per far circolare le dichiarazioni dei collaboratori, invece che il collaboratore stesso, per evitare pericoli e spese. 
Il collaboratore poteva essere sentito di nuovo solo per nuove informazioni.

Il co. 2 serve ad evitare la c.d. "vittimizzazione secondaria", il ricordare più volte l'esperienza traumatica subita.

Sono due casi di **sacrificio del principio di immediatezza**, e la scrittura prevale sull'oralità.

L'art. 511 co. 2 impone che fuori dai casi del 190-bis, **nonostante la dichiarazione in forma scritta sia stata acquisita seguendo le regole del contraddittorio**, "**a meno che l'esame non abbia luogo**", la **persona deve essere sentita di nuovo**.

## 36m: art. 511 co. 2, "a meno che l'esame non abbia luogo"

"A meno che l'esame non abbia luogo" significa:

* **L'impossibilità di procedere ad esame**, ad es., il dichiarante è morto.
* **Nessuna delle parti richiede l'esame del soggetto**, ossia, tutte le parti si accontentano della lettura.

Quasi sempre la **difesa vuole l'esame del dichiarante**, anche in casi in sarebbe sufficiente la sola lettura.
PM e giudici non comprendono questo attaccamento al principio di immediatezza.

Nel 2019 la Corte Cost. ha affermato che è possibile applicare la logica dell'art. 190-bis (riascoltare il testimone solo se ci sono elementi di novità), altrimenti è sufficiente la lettura.
Cfr. sent. 132/2019.

La legge delega modificherà l'art. 511 e permetterà di evitare la lettura se la dichiarazione è **soggetta a video-registrazione**, perché permette di controllare meglio il comportamento del testimone rispetto alla dichiarazione scritta.

## 41m: art. 511-bis: verbali formati in altri processi

Si applica l'art. 511 co. 2 (697).

## 42m: art. 512, lettura di atti per impossibilità "sopravvenuta" di ripetizione

La irripetibilità "sopravvenuta" va tenuta distinta dalla "irripetibilità originaria" (cfr. art. 431).
Sia l'art. 431 che art. 512 si riferiscono alla **possibilità eccezionale** di **recuperare atti formati unilateralmente** dal PM, PG, o difensore (695).

Art. 431:

* Gli **atti caratterizzati da irripetibilità originaria** possono essere inseriti subito nel fascicolo del dibattimento.
* Sono atti la cui **irripetibilità è originaria**, ossia **prevedibile anche prima che avvengano**.
* Ad es., gli atti a sorpresa sono i tipici atti a irripetibilità originaria.

Art. 512:

* Gli atti a **irripetibilità sopravvenuta** sono gli atti a contenuto dichiarativo.
* Rappresenta la trasposizione della deroga dell'art. 111 co. 5 Cost., impossibilità di natura oggettiva (696).

Requisiti dell'art. 512:

* **Irripetibilità imprevedibile**, perché **se era prevedibile** durante l'indagine preliminare si usa **l'incidente probatorio**, e l'atto finisce nel **fascicolo del dibattimento** (art. 431 lett. e) (695).
* Se la **irripetibilità non era prevedibile**, e la ripetizione è diventata impossibile, la prova va recuperata, anche se non sarebbe utilizzabile come mezzo di prova.

## 46m: orientamento CEDU

Nella sentenza **Bracci c. Italia**, si era data lettura di una dichiarazione accusatoria.
Si deve garantire il **right to confrontation**, e l'imputato deve avere la possibilità di contestare il testimone d'accusa (696).

L'art. 512 è conforme con l'art. 111 co. 5 Cost., ma non con l'art. 6 CEDU.
La Corte di Cassazione:

* Ha imposto una lettura dell'art. 512 considerando l'art. 526, che riproduce l'art. 111 co. 4 Cost., e afferma che nessuno può essere condannato sulla base di dichiarazioni rese da chi si è sempre sottratto all'esame dell'imputato (696, 689, 690).
* (Valutazione delle dichiarazioni con elementi di riscontro estrinseco) (697).

Art. 512: "**a richiesta di parte**" perché **questi atti si trovano nel fascicolo del PM**.

## 54m: art. 512-bis, lettura di verbali di dichiarazioni rese da persone residenti all'estero

Riguarda tutte le **persone residenti all'estero** (inclusi anche gli italiani).

La versione originale permetteva la lettura dopo ricerche minime della persona sul territorio nazionale.
La versione attuale richiede **verifiche più approfondite**, e permette una **rogatoria internazionale** (697, 698).

## 56m: art. 513, lettura di dichiarazioni accusatorie rese durante la fase preliminare da coimputati

L'art. 513 ha creato molte polemiche, soprattutto nei processi di Tangentopoli.
La Corte Costituzionale aveva reso estremamente facile far diventare prove dibattimentali le dichiarazioni rese da imputati in procedimenti connessi e collegati, non soggette a contraddittorio e non confermate in dibattimento.

Il PM individuava i soggetti disposti a collaborare.
Queste persone venivano sottoposte ad un interrogatorio, e gli si offriva il patteggiamento.

Il patteggiamento imponeva la separazione dei procedimenti, anche se i reati erano strettamente collegati.
I soggetti che avevano patteggiato uscivano più o meno indenni dal processo.
Si stabilisce la pratica per cui i PM contattavano gli avvocati per vedere chi era disposto a patteggiare.

In seguito, l'art. 111 Cost. viene riformato proprio per censurare la prassi che si era stabilita fra PM e avvocati.
Dopo la riforma dell'art. 111 Cost. è stato necessario riscrivere gli artt. 500 e 513.

## 1h 4m: due commi dell'art. 513

È diviso in due commi:

* Co. 1: per i **co-imputati** (imputato insieme ad altri, nello stesso procedimento penale).
* Co. 2: per i **imputati in processo connesso o collegato, per i quali si procede separatamente** (più procedimenti separati, ma i processi sono tenuti insieme da un legame ideale, che fa sopravvivere in parte il diritto al silenzio).

Fino al 1999 il diritto al silenzio copriva l'imputato che dichiara contro sé stesso, e il coimputato o imputato in processo connesso o collegato.
Proprio utilizzando il diritto al silenzio, i **collaboratori si avvalevano della facoltà di non rispondere**, e quindi **l'art. 513 allora vigente permetteva la lettura della dichiarazione resa al PM**.

La differenza fra i due commi è che per i soggetti nel co. 2, si può presentare una situazione di impossibilità oggettiva, che non può presentarsi per i primi.
Dato che si trovano nello stesso procedimento, sono sempre reperibili, mentre invece nel secondo caso potrebbero potenzialmente risultare irreperibili.
Se sono irreperibili, si applicano le regole dell'art. 512 (695).

Il giudice può disporre la lettura delle dichiarazioni solo con il consenso dell'imputato (692).

<!-- cfr. pagg. 691, 692, 693, 694, 695 -->

## 1h 11m: contestazione suppletiva nel dibattimento

La raccolta di prove può rendere necessaria la modifica dell'imputazione, come nell'UP (cfr. art. 423):

* Per **fatto diverso** (art. 516).
* Per **fatti nuovi, trattati come diversi**, ossia **aggravanti, reato concorrente, reato continuato** (art. 517).
* Per **fatti nuovi** (art. 518), contestabili con il consenso dell'imputato e l'autorizzazione del giudice.

Sono le stesse condizioni dell'art. 423.

<!-- cfr. pagg. 705, 706, 707, 708, 709, 710, 711, 712 -->

## 1h 14m: discussione

Art. 523: le **parti concludono, argomentando le loro richieste**.

Si deve **seguire un'ordine**: PM (c.d. inquisitoria), difensore della parte civile (se costituita), difensore del responsabile civile (se intervenuto), difensore (**per ultimo**).

**L'imputato** può rendere **dichiarazioni spontanee** (cfr. art. 494), che sono a metà fra atto di difesa ed atto probatorio.
L'imputato può dire quello che vuole per ingraziarsi il giudice.

## 1h 18m: assunzione di nuove prove in discussione

Art. 532 co. 6: **la discussione non può essere interrotta per acquisire nuove prove, salvo che sia assolutamente necessario**.

Anche fra le tre sottofasi del dibattimento (richiesta di prova, istruzione dibattimentale, discussione) esiste una cesura.

Nelle richieste di prova, non si possono introdurre elementi che appartengono alle fasi successive.
Ad es., nel processo contro Andreotti il PM durante le richieste di prova il PM introduceva elementi di istruzione dibattimentale (leggendo estratti di atti), oppure anticipava la discussione delle prove.

Durante l'istruzione dibattimentale non è possibile richiedere nuove prove, salvo casi eccezionali.

Arrivati alla discussione, non è possibile né chiedere né assumere nuove prove, a meno che non sia assolutamente necessario.

## 1h 20m: post-dibattimento

Dopo il dibattimento, il giudice deve ritirarsi in camera di consiglio per elaborare il **dispositivo della sentenza** (condanna o proscioglimento), che viene **letto in udienza** (715).
Successivamente, il giudice deve **redigere la motivazione** entro 15 gg., fino a 90 gg. (713).
La motivazione è necessaria per l'impugnazione della sentenza.

## 1h 22m: 

## 1h 24m: immediatezza della deliberazione

Art. 525:

* Co. 1: la sentenza è deliberata subito dopo il dibattimento.
* Co. 2: a **pena di nullità assoluta** (unica ipotesi di nullità assoluta speciale prevista nel codice) devono partecipare i giudici che hanno partecipato al dibattimento.

"Giudici supplenti": si riferisce alle corti d'assise, che prevedono la presenza di due giudici popolari supplenti, in modo che in caso di impedimento di uno o due dei giudici popolari, possono subentrare a loro, senza dover ripetere il dibattimento.

Si ricollega all'art. 511 co. 2, che vale anche per le situazioni in cui la composizione del collegio cambia, data la lunga durata dei procedimenti.
Per il principio di immediatezza, anche se si può utilizzare il verbale dell'udienza precedente, la prova andrebbe rinnovata (712).

## 1h 29m: prove utilizzabili ai fini della deliberazione

Art. 526 co. 1: la **inutilizzabilità** riguarda la **formazione della prova in contraddittorio**.
Sono inutilizzabili prove che invece sarebbero utilizzabili durante le indagini preliminari, che invece sono soggette solo al principio di inutilizzabilità patologica (713).

Co. 1-bis: riproduce l'art. 111 co. 4 Cost., ma la Cassazione lo ha utilizzato per rendere l'interpretazione dell'art. 512 conforme con la CEDU.

## 1h 31m: deliberazione finale

**Sentenza di proscioglimento**:

* Non doversi procedere per improcedibilità (art. 529).
* Assoluzione, secondo la regola in dubio pro reo (art. 530).
* Non doversi procedere per estinzione del reato (art. 531).

**Condanna**: richiede la prova della colpevolezza oltre ogni ragionevole dubbio.

<!-- cfr. 714, 715, 716, 717 -->

## 1h 32m: redazione e deposito della sentenza

La motivazione può essere letta insieme al dispositivo, se breve, altrimenti deve essere redatta entro un termine.
I termini per la redazione non sono perentori (713), ma si prevedono delle sanzioni disciplinari al superamento di certi termini.

Dal **deposito della sentenza iniziano a decorrere i termini per l'impugnazione**.

Il **giudizio di primo grado** può diventare **definitivo e irrevocabile**, a differenza della sentenza emessa al termine dell'UP, che può diventare definitiva, ma non irrevocabile.
Moltissime sentenze, specie le sentenze di condanna, sono oggetto di impugnazione.

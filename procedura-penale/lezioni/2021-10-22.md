# 2021-10-22

<!-- vim: set spelllang=it: -->

## Invalidità (0m)

Le fattispecie di invalidità sono la **nullità, inutilizzabilità e inammissibilità** (241).

La invalidità prevede **sanzioni**, che possono avere effetti **preventivi e repressivi** (evitare e sanzionare atti imperfetti).

Non tutte le imperfezioni producono nullità, ed esistono **atti imperfetti che sono comunque validi** (241).

Non si applicano sanzioni processuali contro l'atto, ma solo sanzioni disciplinari contro il responsabile.

**L'atto invalido è privo degli effetti che un atto valido avrebbe** (241).

La nullità è l'invalidità più importante, ma non è l'unica.

La **nullità** riguarda:

* Gli **atti decisori**. Ad es., sentenze ed ordinanze.
* Gli **atti propulsivi**, che segnano il passaggio da una fase all'altra.

La **inutilizzabilità** riguarda **esclusivamente le prove** (242).
Tuttavia, esistono anche prove nulle e inammissibili.

La **inammissibilità** riguarda le richieste che **non hanno i requisiti per essere esaminate** (241).
Ad es., il mancato rispetto del termine comporta che la richiesta non sarà nemmeno esaminata nel merito.

L'invalidità in tema di prove può presentare:

* Inammissibilità, se la richiesta non è formulata nelle maniere dovute.
* Nullità, se il modo di procedere nella formazione della prova è invalido.
* Inutilizzabilità, se la prova stessa non può essere considerata come prova.

--- Casi di inutilizzabilità nell'art. 606 lett. c (242).

Considerando l'art. 606 lett. b, l'inosservanza delle norme:

* **Sostanziali** porta sempre all'annullamento della sentenza.
* **Processuali** porta all'annullamento solo se sia prevista a pena di nullità, inutilizzabilità, Inammissibilità o decadenza.

L'error in iudicando (lett. b) comporta sempre l'annullamento della sentenza, l'error in procedendo permette l'annullamento della sentenza solo quando è previsto a pena di nullità, inammissibilità, decadenza.

## Nullità (12m)

La nullità è la causa di invalidità regolata in maniera più dettagliata.

--- Principio di tassatività (244).

Il legislatore non vuole lasciare il giudice libero di definire le nullità.
Le disposizioni sulla nullità servono a limitare l'arbitrio del giudice e PM, e proteggere le garanzie difensive.

--- Inesistenza giuridica (245).

L'inesistenza è una creazione giurisprudenziale, ed è utilizzata per sancire l'invalidità di situazioni non previste o non contemplate dalla legge (245, 246).

--- Origine della teoria dell'inesistenza degli atti.

## Nullità generali e speciali (24m)

--- Le nullità generali sono riferite ai soggetti processuali (giudice, PM, imputato, altri parti private) (246).

--- Le nullità speciali sono riferite a singoli atti, o classi di atti (247).

Le nullità generali sono le **nullità più gravi** di tutte.

Nullità generali nell'art. 178 (246):

* **Giudice**: capacità del giudice e numero di giudici per il collegio.
* **PM**: iniziativa nell'esercizio dell'azione penale, sua partecipazione al dibattimento.
* **Imputato e altre parti private**: loro intervento, assistenza e rappresentanza.

Per intervento si intende l'autodifesa, che nell'ordinamento è riconosciuta, ma **in via non esclusiva**.
Il soggetto può rendere dichiarazioni spontanee, farsi esaminare, ma deve avere un difensore.

La **assistenza** riguarda **l'assistenza tecnica**.

I **pregiudizi alla difesa** (lett. c) sono **interpretati in maniera estensiva dalla giurisprudenza**.

La ipotesi della citazione in giudizio di persona offesa nella lett. c è un'ipotesi di nullità speciale, all'interno di una nullità generale.
La citazione in giudizio è un caso specifico, e la persona offesa non è una parte del giudizio.

Se il legislatore avesse inserito la citazione della persona offesa **fuori dall'art. 178**, sarebbe stata considerata una **nullità di carattere relativo**, che sono le **meno gravi**.
Questa nullità è considerata di **regime intermedio** (246, 247).

## Nullità assolute (art. 179) (36m)

In linea generale, le nullità generali sono più gravi, le nullità speciali sono meno gravi.

L'art. 179 richiama buona parte dell'art. 178.

--- Rilevabili d'ufficio, in ogni stato e grado (247).

Possono essere rilevate per la prima volta anche in Cassazione, e questo comporterebbe l'annullamento dell'intero processo a partire dal punto in cui si è verificata la nullità.

--- Rinvio integrale a art. 178 lett. a (247).

--- Iniziativa del PM, ma non partecipazione al dibattimento (248).

--- Lett. c: omessa citazione dell'imputato, assenza del difensore, casi in cui la presenza del difensore deve essere presente (249).

Ad es., nel procedimento in camera di consiglio, il difensore può, non deve, essere presente.

--- Nullità speciali assolute previste espressamente dal codice, ne esiste solo una, è superflua, importanza del principio di immediatezza (249, 250).

## Nullità a regime intermedio (art. 180) (44m)

--- Nullità dell'art. 178 non già considerate nell'art. 179 co. 1 (250).

--- Rilevabili d'ufficio, diversificazione dei termini per farle valere se avvengono nella fase preliminare, dibattimento, giudizio di appello (250).

## Nullità relative (art. 181) (47m)

--- Carattere ulteriormente residuale (252).

--- Dichiarate su eccezione di parte, non rilevabili d'ufficio (252).

Possono essere sollevate anche nei gradi e stati successivi, purché siano sollevate in maniera tempestiva la prima volta.

--- Termini più ristretti rispetto alla nullità a regime intermedio (253).

## Riassunto: tipi di nullità (54m)

Le nullità assolute sono quelle dell'art. 179.

Le nullità a regime intermedio sono tutte le nullità a carattere generale, che non siano assolute.

Le nullità relative sono nullità speciali che non sono assolute o a regime intermedio.

Se una nullità non è esplicitamente prevista come nullità speciale, e potrebbe essere ricondotta all'art. 178 (non è assoluta, perché non può essere ricondotta all'art. 179), andrebbe trattata come una nullità a regime intermedio.

Per **determinare se una nullità speciale è a carattere relativo**:

* Le nullità di carattere generale non sono relative, sono o assolute o a regime intermedio.
* **Le nullità relative sono tutte speciali, ma non tutte le nullità speciali sono relative** (cfr. art. 129 co. 2, oppure altre nullità speciali, che se non fossero previste come speciali, sarebbero comunque riconducibili al diritto di difesa).
* Se le nullità speciali sono riconducibili ad un caso di violazione del diritto di difesa, deve essere trattata come una nullità a regime intermedio, anche se prevista come speciale (252).

Le nullità relative spesso riguardano le modalità di acquisizione di certi mezzi di prova.
Ad es.:

* Un caso di nullità relativa è la testimonianza dei prossimi congiunti, che possono astenersi dal testimoniare se vogliono, ed il giudice deve avvertirli della possibilità di astenersi a pena di nullità (art. 199).
* Dato che è difficile ricondurlo alla lett. c, si applica il regime delle nullità relative.

## Deducibilità delle nullità (1h 5m)

--- Divieto di far valere nullità a cui si è dato causa, o nullità che riguardano disposizioni a cui non c'è interesse all'osservanza della disposizione violata (art. 182 co. 1) (254).

--- Termine per le nullità se la parte assiste all'atto (art. 182 co. 2) (254).

## Sanatorie generali delle nullità (1h 7m)

--- Sanatoria: se la parte rinuncia espressamente ad eccepire, o se accetta gli effetti (art. 183 lett. a) (255).

--- Sanatoria per raggiungimento dello scopo (art. 183 lett. b) (255)

## Sanatoria nell'art. 184 (1h 8m)

--- Co. 1: caso particolare di raggiungimento dello scopo, per citazioni e avvisi e relative comunicazioni e notificazioni (art. 184 co. 1) (256).

--- Co. 2: comparizione solo per far valere la nullità, termine di 5 giorni (256).

--- Co. 3: termine minimo di 20 giorni per la citazione a dibattimento (256).

Ad es.:

* Viene data la notificazione di inizio del dibattimento 10 giorni prima.
* Il termine di 20 giorni è un termine dilatorio minimo.
* Si può comparire solo per rilevare la violazione del termine.

Il problema interpretativo è se la nullità della citazione (in particolare, la citazione a comparire a dibattimento) sia sempre assoggettabile all'art. 184.

La nullità della citazione a dibattimento può riguardare sia la notificazione tardiva, sia la citazione omessa.
L'imputato può venire a conoscenza dell'omessa citazione da un coimputato, che invece è stato citato.

La nullità per omessa citazione è insanabile (255).

## Effetti della dichiarazione di nullità (1h 13m)

--- Invalidità degli atti consecutivi (art. 185 co. 1) (256).

Ad es., la richiesta di rinvio a giudizio nulla del PM renderebbe invalidi tutti gli atti dell'udienza preliminare, anche se fossero compiuti validamente.

In altre parole, gli atti validi che dipendono da un atto invalido sono a loro volta invalidi.

--- Regressione del procedimento allo stato e grado in cui è stato compiuto l'atto nullo (art. 185 co. 3).

In realtà, non è una "regressione", perché gli atti compiuti dopo quello nullo erano già stati travolti dalla nullità.

--- Co. 2: evitare la regressione mediante la rinnovazione dell'atto, spese a carico di chi ha dato causa alla nullità (257).

--- Co. 4: la regressione non si applica alle prove (257).

Gli atti probatori hanno una natura particolare rispetto agli altri atti, non sono soggetti al regime della regressione.

La sanzione tipica della prova è l'inutilizzabilità, ma esistono anche prove nulle.
L'inutilizzabilità è la sanzione più grave per le prove, ed esiste anche la categoria dell'inammissibilità per la prova.

È più corretto parlare di **procedimento probatorio**:

* La richiesta di assumere la prova è sanzionato con l'inammissibilità.
* Il modo di assunzione della prova è sanzionato dalla nullità.
* La categoria dell'inesistenza non viene utilizzata, era stata creata per sopperire alla mancanza di nullità assolute introdotta dal codice di procedura fascista.

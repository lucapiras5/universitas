# 2022-04-04

<!-- vim:set spelllang=it: -->

## 1m: modalità introduttive del giudizio abbreviato

**Richiesta semplice** (594):

* Richiesta dell'imputato (o difensore munito di procura speciale), di essere giudicato allo stato degli atti raccolti nella fase preliminare.
* È una rinuncia al contraddittorio nella formazione della prova, e del diritto alla prova.
* Si possono raccogliere nuovi elementi, ma non su richiesta dell'imputato.

**Richiesta complessa** (595):

* L'imputato subordina l'accoglimento della richiesta all'assunzione di mezzi di prova.
* C'è un limitato diritto alla prova, ma la prova viene assunta senza contraddittorio

## 4m: presentazione della richiesta

Durante l'udienza preliminare (592), subito dopo che inizia, e prima della discussione dell'avvocato.

Dato che il giudizio abbreviato è visto come una forma di difesa, se manca l'UP sono previsti termini diversi, per garantire comunque il diritto di difesa (593):

* Nel giudizio direttissimo, prima che si apre il dibattimento.
* Nel giudizio immediato, entro 15 giorni dalla notificazione del decreto di condanna.

La **rimessione in termini** si applica in caso di nuove contestazioni in dibattimento (come nel patteggiamento) (593, cfr. 582).

## 8m: controllo di ammissibilità, richiesta semplice

La richiesta (594):

* **Deve provenire dall'imputato** (o difensore munito di procura).
* Deve essere presentata entro i **termini**.
* Il reato descritto nell'imputazione non deve essere punibile con l'ergastolo, si dà rilevanza alla qualificazione del PM, ma il **giudice può riqualificare il reato** (594, 595).

Il problema tipico è l'omicidio aggravato, punibile con ergastolo (595).
Solo nei casi di errata qualificazione giuridica il giudice può correggere l'imputazione, e consentire l'accesso al rito.

## 12m: richiesta semplice

La richiesta semplice non implica un diritto alla prova.
**L'imputato accetta di essere giudicato sulla base degli atti**, ma questo **non significa che accetta l'accusa**.

Spesso il giudizio abbreviato si conclude con un proscioglimento a **seguito del dibattimento**.
La differenza è che **non si applica il contraddittorio nella formazione della prova**, e **l'imputato rinuncia a richiedere nuove prove**.

A differenza del patteggiamento, **vale il principio "in dubio pro reo"**.
Il **giudice può raccogliere nuove prove** se è incerto, ma **il giudice è esonerato dal dover rispondere alle richieste dell'imputato**.

Il **diritto alla prova non è il diritto a vedersi assunta la prova, ma al diritto di avere una pronuncia motivata sulla richiesta, in caso di accoglimento o rifiuto**.

Il potere del giudice di acquisire prove d'ufficio è contenuto nell'art. 441 (600).

La **rinuncia alla prova si applica anche al PM** (600).

## 17m: acquisizione di prove

L'assunzione delle prove segue le regole previste per l'udienza preliminare (cfr. art. 422) (600).

**Non valgono le regole sull'esame incrociato**, che realizza il contraddittorio nella formazione della prova, dove le parti hanno un ruolo attivo ed il giudice interviene solo se non è soddisfatto.

**Piuttosto, il giudice ha un ruolo attivo**, assume l'iniziativa, pone le domande e le parti possono solo chiedere al giudice di fare certe domande (600).

## 19m: richiesta complessa, economicità del processo

È definita complessa perché include due richieste, di **essere sentito allo stato degli atti**, e di **integrare gli atti probatori** (595).

La richiesta deve essere **compatibile con l'economicità processuale del rito**, che è una **valutazione discrezionale** del giudice (595, 596).
La regola è stata introdotta dopo aver rimosso il consenso del PM, per bilanciare il rischio di richieste probatorie eccessive.

## 25m: reiterazione della richiesta complessa davanti al giudice del dibattimento

(25m) La **Corte costituzionale** prevede la **possibilità di reiterare la richiesta** davanti al giudice del dibattimento, se **rigettata perché troppo onerosa** (596).

(29m) La richiesta può essere reiterata **anche nel caso di riti che non prevedono un'udienza preliminare** (597).
Nei casi di giudizio immediato e decreto penale di condanna, il primo giudice è il GUP.

**Nei casi di giudizio direttissimo e citazione diretta, l'azione penale è esercitata direttamente davanti al giudice del dibattimento**.
In questi casi, la **domanda va reiterata davanti ad un giudice diverso**, ma la **Cassazione permette al giudice del dibattimento di riconoscere che avrebbe dovuto accogliere la richiesta di giudizio abbreviato, e applicare lo sconto di pena** (598).

## 37m: svolgimento dell'udienza

Si svolge in **camera di consiglio**, applicando l'art. 422 (giudice pone direttamente le domande, giudice può assumere d'ufficio le prove).

In caso di richiesta complessa, deve assumere anche le prove richieste dall'imputato.

<!-- pagg. 601, 602, 603, 604, 605: saltate -->

## 38m: sentenza

**Regola di giudizio**: come nel dibattimento (606).

**Effetti vincolanti in sede civile** (607):

* Art. 651 co. 2: se il danneggiato partecipa, in presenza di una sentenza penale di condanna, il giudice è vincolato dalla sentenza.
* Art. 652 co. 2: se il danneggiato non ha partecipato, ma c'è una decisione di condanna (favorevole), è comunque vincolante, salvo opposizione.
* Se la parte civile ha accettato il rito, si può opporre il risultato, se non ha accettato, e quindi non ha contribuito alla formazione del giudicato, non si può opporre il risultato, ed il giudizio civile sarà pienamente indipendente.

## 43m: appello

**Sentenze di proscioglimento**: sono appellabili dal PM, ma non dall'imputato.

Nel 2006 viene introdotta una legge per "privare il PM" della facoltà di appellare le sentenze di proscioglimento.

Si voleva evitare il fenomeno dell'imputato prosciolto in primo grado, e condannato in secondo grado, sulla base degli stessi elementi che avevano portato al proscioglimento.
Con la legge Pecorella, si decide di togliere al PM la facoltà di appellare.

La Corte Costituzionale (sent. 320/2007) restituisce il potere al PM di impugnare le sentenze (607, nota 30).
La legge era sospettata di essere fatta ad personam.

**Sentenze di condanna**:

* Sono sempre appellabili dall'imputato, dato che danno ragione al PM (607).
* Il **PM può impugnare** la sentenza di condanna se il giudice ha **modificato la qualificazione del reato** (608).

**Ricorso per Cassazione**: non sono previste limitazioni, si applicano i motivi generali.

## 49m: sospensione del procedimento con messa alla prova

Introdotto nel 2014 (610), ad imitazione del corrisponde istituto della giustizia penale minorile (611).

Per reati fino a 4 anni (610), 6 anni per reati riguardanti stupefacenti, serve per evitare l'esecuzione della pena detentiva a causa del sovraffollamento carcerario (611), cfr. Sentenza Torreggiani del 2013.

Art. 656 co. 5: limite per i reati, 4 anni in generale, 6 per i reati di droga (611).

## 54m: applicazione anticipata di una sanzione alternativa al carcere

L'art. 656 si applica **dopo il processo**, dopo la condanna definitiva, sulla base di una valutazione della pericolosità.

Tuttavia, la sospensione può essere richiesta in **corso di processo**, e costituisce una **sanzione alternativa al carcere**, è **comunque una sanzione**, e **non un'alternativa alla sanzione** (613).

Si pone un **attrito con l'art. 27 co. 2 Cost.** (imputato non è considerato colpevole fino alla condanna definitiva) e serve trovare una giustificazione costituzionale (612):

* Nel **processo minorile** il processo viene visto come pericoloso **per la sua formazione**, e la messa alla prova è sempre ammessa.
* Per gli **adulti**, la giustificazione è **l'economia processuale**.

**Confronto con patteggiamento**: nella sent. 98/2018 Corte Cost. si equipara la messa alla prova al patteggiamento, perché anche nel patteggiamento si rinuncia alla presunzione di innocenza, perché si accetta l'accusa.

Tuttavia, nel patteggiamento si accetta l'accusa con una serie di garanzie (controllo di ammissibilità da parte del giudice del patteggiamento) e applicazione della pena, anche se alternativa al carcere (613).

## 1h: svolgimento procedurale

--- Rito consensuale, la richiesta è atto personalissimo, si allega il programma di trattamento e la disponibilità a riconciliarsi con la persona offesa (614).

La persona offesa non ha nessun obbligo di accettare, ma l'offerta dell'imputato è valutata favorevolmente.

--- Necessità del consenso del PM (614).

La riforma permetterà anche al PM di chiedere la sospensione condizionale con messa alla prova, con successione adesione dell'imputato.

--- Valutazione dell'ammissibilità: include la valutazione di cause di non punibilità (616), regola di giudizio come nel dibattimento (616, 617).

--- Esito negativo permette di chiedere giudizio abbreviato, patteggiamento ed oblazione.

--- Sospensione del processo in caso di accoglimento: durata massima, sorveglianza degli UEPE, che devono redigere una relazione (618).

## 1h 4m: esiti della messa alla prova

--- Esito positivo: il reato si estingue (cfr. 168-ter co. 2 c.p., art. 464-septies, co. 1 c.p.p.) (619).

L'estinzione si verifica anche nel patteggiamento minus, ma nel periodo successivo al patteggiamento, mentre qui la valutazione riguarda il periodo di prova.

--- Esito negativo: scomputo di pena in caso di sentenza di condanna (621).

Rispetto al patteggiamento, il soggetto viene osservato.

<!-- non spiegati: termine per richiesta (615, 616), impugnazione (617), effetti della sospensione (618), parte civile (619). -->

## 1h 6m: giudizio immediato richiesto dell'imputato

--- Serve il consenso dell'imputato, si sopprime l'udienza preliminare, richiesta personalissima, non sono previsti requisiti particolari, solo il termine, non sono previsti vantaggi nonostante il sacrificio per l'imputato (621).

L'unico vantaggio è di accelerare i tempi (622).

## 1h 8m: procedimenti speciali su base autoritativa

--- Basati su un atto dell'autorità giudiziaria, emanato su presupposti legali (623).

* I giudizi direttissimi tipici e atipici (previsti da legge speciali).
* I giudizi immediati, richiesti dal PM (ordinario, custodiale).
* Citazione diretta in giudizio.

Libro VIII: giudizio senza UP, è una sorta di giudizio immediato, da non approfondire.

Nuove contestazioni di reato concorrente e continuato nell'UP e dibattimento, sono modalità particolari di esercizio dell'attività penale, se accade nell'UP si fa a meno dell'indagine preliminare, se accade nel dibattimento si fa a meno dell'UP, in misura ancora maggiore del giudizio direttissimo, che invece prevede la possibilità di un'investigazione.

## 1h 11m: giudizio direttissimo tipico

--- Presupposti: arresto in flagranza, confessione dell'imputato entro 30 gg. dalla confessione (art. 449) (632).

Se servono particolari indagini si procede con giudizio immediato, o con l'ordinaria indagine preliminare.
Anche in flagranza di reato (ipotesi evidente della colpevolezza, che rende superflua l'intera fase preliminare), possono servire delle indagini incompatibili con la velocità del giudizio direttissimo (633).

Ad es., il dubbio sulla capacità di intendere e volere sulla persona che ha commesso un omicidio, che richiede tempo, ed è incompatibile con il giudice direttissimo.

Estensione del tempo entro cui compiere atto investigativi dalla notizia di reato a 30 gg. (633).

## 1h 15m: modalità procedurali

L'azione penale è esercitata **direttamente davanti al giudice del dibattimento** (634).
Non serve il controllo giurisdizionale sulla fondatezza dell'accusa, perché nasce già fondata.

La **formazione dei fascicoli** è **fatta dal PM**, invece che dal **GUP nel contraddittorio delle parti** (cfr. art. 431) (art. 138 disp. att.) (634).

**Non serve l'avviso di chiusura delle indagini preliminari**, e non si applica l'art. 415-bis perché non c'è un'indagine.

**Gli eventuali atti di indagine compiuti nei 30 gg. di tempo sono indagini**.

Il **predibattimento** si svolge direttamente nella stessa udienza, ma il **difensore può chiedere un termine per organizzare la strategia difensiva** (634).

È ammessa la **trasformazione del giudizio direttissimo** in **giudizio abbreviato, patteggiamento, sospensione del procedimento con messa alla prova** (634).
È sempre ammissibile la trasformazione del rito autoritativo in rito consensuale 

## 1h 21m: giudizi direttissimi atipici

Sono previsti da leggi speciali.
Si prescinde dalla flagranza di reato e dalla confessione nel termine di 30 gg.
La scelta del rito è dovuta al **tipo di reato, per scelta politica** (637, 638).

Sono **fatte salve le speciali indagini, se necessarie**, ed il PM può usare il procedimento ordinario (638).

## 1h 26m: svolgimento dei giudizi direttissimi atipici

Non sono previsti termini per la citazione a comparire davanti al giudice del dibattimento.
Secondo la Cassazione, il termine di 30 gg. dovrebbe valere anche per gli atipici, ma la giurisprudenza prevalente non è d'accordo.
Si può **avere "un'indagine preliminare" informale (di fatto) lunga, che però non prevede le garanzie tipiche** della procedura ordinaria (638).

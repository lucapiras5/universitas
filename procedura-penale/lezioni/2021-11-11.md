# 2021-11-11

<!-- vim:set spelllang=it: -->

## Mezzi di ricerca della prova (1m)

Non tutti sono mezzi di ricerca della prova.
Ad es., l'intercettazione è un mezzo di formazione della prova.

Perquisizione e ispezione sono mezzi di ricerca della prova.

## Perquisizione (3m)

Può essere **personale o locale** ma punta sempre ad acquisire:

* Il **corpo del reato**.
* **Cose pertinenti al reato**, che hanno una relazione logica con il reato (cfr. art. 187) e servono all'accertamento penale.

Sono **funzionali al sequestro**.
Non tutte le perquisizioni si concludono con un sequestro. Ad es., la cosa cercata non è trovata.

Si può trovare una **cosa diversa da quella ricercata**.
È un problema legato al problema della **prova illecita**.

Secondo la **giurisprudenza americana**, la perquisizione illegittima della polizia rende inutilizzabile anche le cose trovate, anche se è il corpo del reato.

Nel caso O. J. Simpson, era stato trovato un guanto insanguinato durante una perquisizione illegittima.

In Italia, una perquisizione illegittima può portare a sanzioni disciplinari, ma la cosa trovata rimane utilizzabile.

Negli Stati Uniti, la giurisprudenza è molto rigorosa nei confronti delle perquisizioni illegittime:

* Perché la polizia tende ad essere violenta nelle attività di ricerca.
* Sia perché si abituare la polizia a non abusare dei propri poteri, con la sanzione dell'inutilizzabilità.

Anche in Italia si è cercato di applicare la teoria dei frutti dell'albero avvelenato, ma la Cassazione a SS. UU. ha affermato che se la perquisizione trova il corpo del reato, o cose pertinenti, gli elementi sono ammissibili.

Anche se la perquisizione non va a buon fine, deve essere comunque **redatto un verbale**, e deve essere autorizzata o convalidata in seguito, se è fatta su iniziativa della PG.

## Limitazione della libertà personale (9m)

**Perquisizione e ispezione limitano sempre i diritti fondamentali della persona**.
Si può distinguere tra la perquisizione personale e locale (cfr. art. 13 e 14 Cost.).

Le perquisizioni sono legittime solo se sono eseguite **nei casi previsti dalla legge**, e con **l'autorizzazione dell'AG**, che può essere **preventiva**, o come **convalida nei casi di urgenza**.

La perquisizione locale o domiciliare è legata all'art. 14 Cost.
Consiste nell'introdursi in un domicilio privato per cercare cose specifiche.
La ricerca di elementi sulla pubblica via non è regolato dal codice di procedura, che si occupa solo dei casi che comprimono i diritti costituzionalmente previsti.

## Ispezione (11m)

L'ispezione è simile, la differenza è lo scopo dell'atto.
Mentre la perquisizione punta ad acquisire qualcosa di solido, **l'ispezione punta solo a verificare l'esistenza di tracce o altri effetti materiali del reato**.

Le ispezioni possono essere personali o locali.
Ad es.:

* Un'ispezione personale è esaminare una ferita su una persona, che limita l'art. 13.
* Un'ispezione locale o domiciliare consiste nell'entrare in un domicilio per vedere le tracce del reato.

Serve a mettere l'AG in diretto contatto con le tracce del reato.

Data la limitazione di diritto costituzionali, serve l'intervento del giudice nei casi e modi previsti dalla legge.

## Sequestro probatorio (14m)

Non è propriamente un mezzo di ricerca della prova, ma **un mezzo di acquisizione della prova**.
È uno dei tre tipi di sequestro regolati dal codice di procedura penale, e presuppone una precedente perquisizione.

## Sequestro conservativo e preventivo (16m)

Il sequestro conservativo e preventivo non sono funzionali all'acquisizione della prova, ma sono delle misure cautelari.

Nel **sequestro conservativo**, si conserva il **patrimonio dell'imputato**.

Permette alle parti civili di soddisfarsi in caso di condanna dell'imputato.
È strettamente collegato all'equivalente istituto civile.

Serve anche per garantire il pagamento delle spese processuali.

## Sequestro preventivo (17m)

Serve per **interrompere o prevenire un'attività criminosa**.
Ad es., se si ritrova della droga, si sequestra l'intera quantità, anche se basterebbe una quantità minima per fare analisi.

## Intercettazioni di comunicazioni (20m)

Le prime norme sulle intercettazioni risalgono agli anni '50.

Il codice Rocco non conteneva norme sull'intercettazione, e la regolamentazione è stata aggiunta dopo gli articoli sul sequestro.
Viene considerato una specie di sequestro probatorio della parola.

Anche il codice tedesco regolamenta le intercettazioni dopo il sequestro.
L'intercettazione può essere considerata un sequestro della parola.

L'evoluzione dei mezzi di comunicazione permette l'uso massiccio delle intercettazioni.

## Nozione di intercettazione (24m)

L'intercettazione richiede un **terzo, che capta le conversazioni fra due o più persone a loro insaputa**.

La definizione di intercettazione non è data in un articolo del codice, ma va ricavata per via interpretativa.

Può essere:

* **Telefonica**, se le persone sono fra loro **distanti**.
* **Ambientale**, se le persone sono **presenti nello stesso ambiente**.

Si è **utilizzata la telefonica** a lungo, per sfruttare **l'effetto sorpresa**.

L'intercettazione **ambientale** richiede **strumenti specifici**, e di **introdursi nei luoghi frequentati** dalla persona da intercettare.
Viola il **domicilio e la segretezza delle comunicazioni**.

In **entrambi i casi, le persone sono intercettate a loro insaputa**.

## Situazioni che non sono intercettazioni (29m)

**Non sono intercettazioni**:

* La **registrazione della conversazione** da parte di uno dei interlocutori, perché **manca il terzo**; entrerebbe nel processo come una registrazione di suoni.
* La **captazione di conversazioni in luogo pubblico e a voce alta**, tale da poter essere sentita da chi si trova nelle vicinanze; non è una intercettazione ambientale, perché **manca l'invasione del domicilio privato**.
* La **captazione di immagini, salvo quelle che hanno "contenuto comunicativo"**, caso che succede di frequente con l'intercettazione ambientale fatta con microcamere, o con malware informatico.

La diffusione di microcamere che permettono di acquisire anche immagini, ha portato all'utilizzabilità delle immagini ai fini dell'accertamento.

La Corte Costituzionale e di Cassazione sostengono che le immagini non rientrano nel concetto di "conversazioni e comunicazioni".

In Germania, per aumentare i poteri della polizia, è stata esplicitamente prevista la captazione di immagini.

In Italia la **giurisprudenza ammette l'acquisizione di immagini che hanno un contenuto comunicativo**
Ad es., fare di sì o no con la testa, usare certi segni con le mani, anche se sono immagini possono essere considerati una **forma di comunicazione**.

## Sentenza delle SS. UU. del 2007 (36m)

C'era un'indagine per sfruttamento della prostituzione e traffico di droghe all'interno di un club privato.

Il rumore all'interno del locale impediva di ascoltare le comunicazioni, quindi i Carabinieri usano una microcamera.

Si pone il problema di definire la nozione di **luogo privato**.
Si ritiene che il **bagno** sia un luogo in cui una persona ha il diritto di escludere che altri entrino.

Eventuali immagini riprese nel bagno devono essere **autorizzate** per entrare nel processo.
Altrimenti, le **immagini riprese altrimenti** possono entrare come **prove atipiche**.

Ad es., la polizia sospetta attività illegali, e affitta una stanza per poter osservare il luogo.
Le immagini riprese possono essere usate, e sono considerate **prove atipiche** (art. 189), ossia modalità di acquisizione di elementi di prova che non sono regolate dalla legge.

Il **giudice deve sentire le parti** sulle operazioni che sono state compiute per acquisire la prova.

La **captazione di immagine** non vanno confuse con le intercettazioni, ed entrano nel processo:

* Attraverso **l'art. 189**.
* Come **prove documentali**, nel caso delle videocamere che registrano l'attività pubblica.

La Cassazione dà rilevanza **all'intenzionalità**, comune alle intercettazioni e alla prova atipica consistente nella cattura di immagini.
Le intercettazioni catturano l'ambiente, le captazioni di immagini riguardano un ambiente aperto al pubblico.

Le **prove documentali non hanno intenzionalità**, la telecamera ha una finalità diversa dall'accertare reati, ma le immagini catturate possono comunque essere utili.

All'interno della **captazione di immagini**, bisogna distinguere:

* **Immagini acquisite all'interno di un domicilio privato**, si devono **utilizzare le sole immagini a contenuto comunicativo, le altre immagini vanno scartate**, ed il suono può essere utilizzato se si capisce.
* **Immagini acquisite in pubblico**, si deve distinguere fra i casi di **acquisizione intenzionale** (prova atipica) e di **non-intenzionale** (che non deriva dal procedimento penale, è una prova documentale e pienamente utilizzabile).

## Norme costituzionali sulle intercettazioni (47m)

Dato che riguardano i **diritti fondamentali** della persona, è necessaria una **regolamentazione normativa**.
Serve la **riserva di legge** e **riserva assoluta di giurisdizione** per ogni operazione che limita la libertà e segretezza delle comunicazioni (art. 15 Cost.).

Per le **intercettazioni ambientali**, che includono la violazione del privato domicilio, rileva anche l'art. 14 Cost.

## Natura delle intercettazioni (48m)

È qualificato come mezzo di ricerca della prova, ma in realtà è anche un mezzo di formazione della prova.
Produce un verbale, ed una registrazione audio o video.

La magistratura ha spesso cercato di bloccare le iniziative di riforma della materia, perché l'intercettazione è un mezzo molto efficace.

Si pone il problema del **numero di intercettazioni** e delle **informazioni raccolte**, e del fatto che magistrati o giornalisti diffondano informazioni che non sono strettamente collegate con il procedimento penale.

I magistrati possono intercettare i parenti della vittima di reato, per ottenere informazioni che probabilmente loro non rivelerebbero.
La legge **non indica l'ambito soggettivo** dei soggetti sottoposti alle intercettazioni.

## Tipi di intercettazione (54m)

Esistono vari tipi di intercettazioni:

L'art. 266 co. 1 e 2 definiscono le **intercettazioni telefoniche** e **ambientali**.

L'art. co. 2-bis individua i **reati per cui si può usare il captatore informativo**, che è già menzionato nel co. 2.

Il captatore è stato utilizzato nella pratica prima che la legge ne regolasse l'uso, e veniva equiparata ad un'intercettazione ambientale.

I captatori permettono di monitorare il traffico e l'utilizzo dei dispositivi informatici, che vanno **oltre il concetto di intercettazione**.
Ad es., l'attività di keylogging non è un'intercettazione.

Dato che i captatori danno accesso anche alla memoria interna del dispositivo, quell'informazione può essere **acquisita come un documento, senza una previa perquisizione e sequestro**.

La **normativa sul captatore informatico è limitata alla tutela dell'art. 15**, e non regola gli altri ambiti.
Altri ordinamenti assoggettano le ulteriori acquisizioni al doppio requisito della previsione legale e autorizzazione giudiziaria.

La Corte Costituzionale tedesca ha elaborato il diritto all'uso confidenziale delle tecnologie informatiche, sulla base della tutela della dignità della persona.
Non si limita alla conversazione, ma anche ai documenti informatici posseduti dalla persona.

## Principio di proporzionalità (1h 6m)

Il principio di proporzionalità può essere diviso in tre sotto-principi.
Fornisce al **legislatore** e **Corte costituzionale** il modo di stabilire la costituzionalità della compressione dei diritti.

## Proporzionalità in senso stretto (1h 8m)

I diritti costituzionali possono essere sacrificati solo per accertare **reati di una certa gravità**.

Sono previsti anche dei **reati meno gravi, commessi con il telefono**.
Ad es., ingiuria, minaccia, etc., che possono essere accertati **soltanto** con un'intercettazione.

## Idoneità e necessarietà (1h 12m)

Il mezzo investigativo deve essere **idoneo a raggiungere lo scopo che la norma indica come legittimamente perseguibile**, altrimenti sarebbe un abuso.
Ad es., l'informazione telefonica può essere utilizzata solo se serve per accertare un determinato reato.

La **necessarietà è diversa dall'idoneità**.
Implica la **presenza di più mezzi idonei a raggiungere lo scopo**, e impone di **scegliere quello che meno comprime i diritti individuali**.

È un principio che nasce nel diritto amministrativo della Germania di fine Ottocento.
Viene successivamente utilizzato nella procedura penale.

Ad es., se si può ottenere un'informazione con una testimonianza, non si può usare un'intercettazione.

## Proporzione in senso stretto (1h 18m)

La norma sulle misure cautelari personali prevede tre commi, dedicati all'idoneità, proporzionalità, e necessarietà.

La distinzione è più difficile da ritrovare all'interno degli articoli dedicati.

L'idoneità è contenuta nell'art. 266 co. 1, che comprende **reati gravi**, e reati di **media gravità, se commessi con il telefono**.

Si prevede anche il **divieto di intercettazioni in privata dimora, salvo si sospetta lo svolgimento di un'attività criminosa**.
Il legislatore si preoccupa di tutelare informazioni non utili ai fini dell'accertamento penali, e che è opportuno che rimangano confidenziali (art. 266 co. 1)

Il criterio è **derogato per i reati di criminalità organizzata** (art. 266 co. 2-bis).

In Germania, si prevede che alcuni luoghi non possano essere suscettibili di intercettazione ambientale, come la camera da letto.

## Idoneità (1h 21m)

L'art. 267 co. 1 richiede la **presenza di "gravi indizi di reato" per autorizzare l'intercettazione**.

La **semplice notizia di reato non è di per sé sufficiente** per autorizzare un'intercettazione.

Altri ordinamenti prevedono criteri più specifici, che cercano di:

* Trovare criteri di collegamento fra il soggetto ed il reato.
* Limitare il numero di soggetti intercettabili, che in Italia è estremamente ampio.

## Necessarietà (1h 24m)

L'art. 267 co. 1:

* Usa l'espressione **"assolutamente indispensabile"**
* Con riguardo all'uso dei **captatori informatici**, impone al giudice di **indicare le ragioni che ne rendono necessario l'uso**.

L'idea è di evitare l'uso del captatore, se un'intercettazione ambientale è sufficiente.

## Riassunto (1h 26m)

Il principio di proporzionalità nelle intercettazioni telefoniche è attuato:

* Per la proporzione in senso stretto, dall'elenco di reati nell'art. 266.
* Per l'idoneità, dalla necessità del grave reato.
* Per la necessarietà, nella assoluta indispensabilità dell'intercettazione, rispetto ad altri mezzi che andrebbero preferiti.

Il principio di necessarietà è estremamente importante, ma non è utilizzato dalla giurisprudenza italiana.
L'uso del principio di necessarietà riesce a prevenire gli abusi dell'intercettazione.

## Procedura autorizzativa (1h 28m)

**Solo il PM può chiedere l'autorizzazione**, e sono escluse le parti private ed i loro difensori (art. 267 co. 1).

**Solo l'organo giurisdizionale**, tipicamente il GIP, può autorizzare l'intercettazione.
L'intercettazione viene utilizzata durante le indagini preliminari, già dal momento dell'udienza preliminare l'imputato sa di essere sotto il controllo dell'AG.

In **casi d'urgenza**, il PM può ordinare l'intercettazione, che è sottoposta a **convalida succesiva**.

La **mancata autorizzazione** è causa di **inutilizzabilità patologica**, dato che le intercettazioni incidono sui diritti fondamentali della persona.

# 2022-03-14

<!-- vim:set spelllang=it: -->

<!-- inizio: 0m -->

## Requisiti (6m)

--- **Gravi indizi di colpevolezza**: anche chiamati **fumus commissi delicti** (336).

È analogo al "fumus boni iuris" per le misure cautelari nella dottrina civilistica.

Le **esigenze cautelari** sono anche chiamate **periculum libertatis**.

## Gravi indizi di colpevolezza (art. 273 co. 1) (8m)

I **gravi indizi** non sono gli stessi dell'art. 192:

* L'art. 192 si riferisce alle **prove congetturali**, fondati su un ragionamento logico.
* L'art. 273 si riferisce agli **elementi di indagine raccolti fino a quel momento**.

La **colpevolezza** significa la **verosimile colpevolezza del soggetto**.

Il giudice deve verificare se è **verosimile che la persona possa essere condannata** sulla base degli elementi raccolti fino a quel momento.

## Criteri di valutazione (co. 1-bis) (14m)

Si pone il problema di **quali regole seguire per valutare gli elementi** raccolti.

**16m**: art. 192 co. 3 e 4 (336):

* Inizialmente, la giurisprudenza riteneva che la regola contenuta in quegli articoli fosse applicabile solo al dibattimento.
* Il legislatore rende applicabile la regola contenuta in quegli articoli anche all'incidente cautelare (336, 337).

**20m**: gli altri articoli riguardano **divieti probatori**.

Art. 195 co. 7 (336):

* La **testimonianza indiretta non può essere usata se il teste diretto non è identificabile**.
* La stessa regola prevista per il dibattimento (per cui la testimonianza indiretta non può essere usata per condannare) è applicabile alla misura cautelare.

**22m, art. 203** (336):

* Riguarda il **segreto di polizia**.
* La PG può **tenere segreti i confidenti**, ma al **costo di non poter utilizzare le loro dichiarazioni**.

**24m, art. 271 co. 1** (336):

* Riguarda la **inutilizzabilità in tema di intercettazioni**.
* Sono divieti posti a tutela dell'art. 15 Cost., e pertanto sono **inutilizzabilità di tipo patologico**, e quindi non sono utilizzabili **nemmeno nel procedimento cautelare**.

L'elencazione dell'art. 273 è **esemplificativa e non tassativa**.
Ad es., non include l'art. 188, che vieta l'uso di dichiarazioni da persone limitate nella loro libertà di autodeterminazione.

## Esigenze cautelari (art. 274) (27m)

È il **periculum libertatis**, analogo al **periculum in mora** del processo civile.

L'art. 273 è legato all'art. 13 Cost., per cui la limitazione della libertà della persona può avvenire solo nei **casi e modi previsti** dalla legge (335).

L'art. 274 è legato alla **presunzione di innocenza** dell'art. 27 co. 2 Cost.
La persona **sottoposta a custodia cautelare non può essere trattata come colpevole** (339).

Dato che le **modalità di esecuzione della custodia cautelare e delle pene sono le stesse**, la **custodia cautelare deve avere finalità diverse** dalla pena.

## Esigenze cautelari (art. 274) (31m)

Lett. a: **pericolo di inquinamento delle prove** (338).

Lett. b: **pericolo di fuga** (inteso come sottrarsi dal giudicato di condanna, e non per garantire la presenza dell'imputato in dibattimento) (338, 339).

In Italia, la presenza dell'imputato nel dibattimento non è necessaria, a differenza dei paesi di common law.

Lett. c: è il c.d. "**pericolo di reiterazione**" (espressione impropria, perché dà per scontato che la persona ha commesso il reato, anche se il giudizio non è ancora terminato) (339).

**Non ha finalità processuali**, ma coincide con la **finalità di neutralizzazione della pericolosità sociale** della **pena**.

È prevista anche in altri ordinamenti, ed è ammissibile anche secondo l'art. 5 CEDU.

Riassumendo, le prime due finalità sono di tipo processuale (inquinamento delle prove, fuga), l'ultima è più problematica.

## Quesito referendario sull'art. 274 lett. c (39m)

È stata oggetto di quesito referendario.
Se prevalesse il "sì", si eliminerebbe il riferimento ai "delitti della stessa specie di quello per cui si procede".

## Pluralità di misure cautelari (45m)

Esistono **più misure cautelari**.
Il codice Rocco prevedeva **solo la carcerazione preventiva**.

Il codice attuale prevede **più tipi di misure cautelari**, di varia intensità.
Inoltre, **alcune regole sono applicabili solo ad alcuni tipi di misure cautelari**.

## Misure cautelari personali (48m)

Le misure cautelari personali si distinguono in: 

* **Misure coercitive**.
* **Misure interdittive**, impossibilità di compiere certe attività.
* **Misure di sicurezza**, che possono essere applicate in via provvisoria.

Le misure coercitive si distinguono in:

* **Misure custodiali**, che **limitano la libertà personale**.
* **Misure prescrittive**, più blande, che limitano la **libertà di circolazione**.

Le **misure custodiali**:

* Dalla più afflittiva alla meno afflittiva sono la **custodia cautelare in carcere, custodia in casa di cura, arresti domiciliari**.
* Alcune disposizioni valgono **solo per le misure custodiali**.

Le **misure prescrittive**:

* Obbligo o divieto di dimora in determinato comune.
* Obbligo di presentarsi presso gli uffici di PG.
* Allontanamento dalla casa familiare (cfr. la misura precautelare di allontanamento dalla casa familiare nei reati di genere).
* Divieto di avvicinarsi ai luoghi frequentati dalla vittima (per il reato di stalking).
* Divieto di espatrio (ritiro del passaporto).

## Misure interdittive (53m)

Il codice previgente era entrato in vigore prima della Costituzione, e non riconosceva la presunzione di innocenza.

Considerava la custodia cautelare una anticipazione della pena, e permetteva l'applicazione provvisoria delle pene accessorie (cfr. art. 140 c.p., attualmente abrogato).

Si nuovo codice non le chiama più "applicazione provvisoria di pene accessorie" ma "applicazione di misure interdittive".

La finalità cautelare è quella dell'art. 274 lett. c.

Include:

* Art. 288: la sospensione dell'esercizio della potestà genitoriale.
* Art. 289: la sospensione dell'esercizio di pubblici uffici o servizi.
* Art. 290: divieto temporaneo di esercitare attività professionali o imprenditoriali.

## Misure di sicurezza personali in via provvisoria (56m)

Sono applicabili in via provvisoria, senza che questo comporti una violazione dell'art. 27 co. 2 Cost., perché i soggetti che subiscono la misura sono **pericolosi, ma non imputabili**.

Questi soggetti sono destinati ad essere **assolti perché non imputabili, ma sono socialmente pericolosi**.

Non è in gioco la presunzione di non-colpevolezza, ma solo la loro pericolosità già nel corso del procedimento (404, 405, 406).

## Scelta delle misure cautelari (58m)

Precedentemente, esisteva solo la carcerazione preventiva.
Attualmente, esistono più misure cautelari, ed il legislatore indica dei criteri nella scelta della misura.

## Principio di proporzionalità (1h)

Il principio di proporzionalità è regolato dall'art. 275.
**Vale in ogni caso di compressione dei diritti fondamentali della persona**.

Va distinto in **tre sotto-principi**:

--- Idoneità: la misura deve realizzare uno degli scopi predeterminati dalla legge (art. 274 co. 1) (340).

--- Proporzione in senso stretto: la limitazione di libertà richiede reati di una certa gravità (341).

--- Necessarietà: la custodia cautelare in carcere può essere disposta solo se le altre misure non sono idonee a realizzare la finalità cautelare (343).

Il principio dell'art. 275 co. 3 è applicabile **anche alle altre misure cautelari**, e non solo alla custodia cautelare in carcere.

## Art. 275 co. 3, seconda parte (1h 11m)

--- Eccezione: per reati di terrorismo e mafia, presunzione del periculum libertatis, giudice è vincolato al provvedimento più afflittivo (343).

--- "Salvo che siano acquisiti elementi dai quali non risulta che non sussistono esigenze cautelari": il difensore dell'indagato può fornire la prova contraria, o la presenza di elementi che dimostrano la non-necessarietà di elementi cautelari (344).

--- L'obiettivo del legislatore è l'emissione del provvedimento più afflittivo sulla sola base degli indizi di colpevolezza (344).

--- Eliminazione della valutazione di esigenze cautelari (344).

## Art. 275 co. 3, terza parte (1h 16m)

--- Interventi della Corte Costituzionale (344).

Nei reati indicati nella seconda parte del co. 3, **o** si applica la custodia cautelare in carcere, **oppure** si dimostra l'assenza di esigenze cautelari.

Gli altri casi indicati nella terza parte del co. 3, si prevede lo **stesso tipo di presunzione**, ma si ammette l'uso di **misure diverse dalla custodia cautelare** (345, 346).

## Alternative alla custodia carceraria in condizioni particolari (1h 22m)

--- Art. 275 co. 4 ss.: soggetti vulnerabili, applicazione di altra misura, salvo la presenza di esigenze cautelari di eccezionale rilevanza (346, 347).

--- art. 275-bis: arresti domiciliari con controlli a distanza, l'uso del braccialetto permette di evitare il carcere (356, 357).

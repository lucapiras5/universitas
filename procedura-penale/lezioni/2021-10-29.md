# 2021-10-29

<!-- vim:set spelllang=it: -->

## Testimonianza (16m)

Il **testimone** è chi è a conoscenza di fatti riguardanti la responsabilità altrui, ed è chiamato a riferirne alla AG.
Questa definizione include anche soggetti che non sono testimoni, come gli imputati in procedimenti connessi e collegati, che non sempre sono testimoni.
Il testimone parla di altri, non di sé stesso.

**Ogni cittadino** che sa qualcosa riguardo atti penalmente rilevanti **è obbligato a testimoniare se chiamato dal giudice o PM**.

L'obbligo di testimoniare è sanzionato penalmente.
Esistono delle **eccezioni all'obbligo**.

## Testimonianza: oggetto e limiti (art. 194) (19m)

L'esame testimoniale deve riguardare **fatti specifici o fatti determinati**. 

Co. 3: non può deporre sulle voci correnti nel pubblico (tradizionalmente la pubblica fama era un motivo per avviare l'azione penale), né esprimere giudizi personali sulla moralità della persona (perché valutare la prova è il compito del giudice).

L'art. 194 suppone la percezione personale dei fatti rilevanti ai fini penali (testimone diretto).

## Testimonianza: testimonianza indiretta (art. 195) (23m)

La **testimonianza indiretta** consiste nel testimoniare su informazioni percepite da altri.
Viene vista con sfavore nel modello di processo accusatorio, perché non è possibile esaminare il testimone in maniera approfondita.

Nei sistemi di common law è vietata (c.d. hearsay rule), ma esistono eccezioni.
Il sistema italiano la ammette in alcuni casi e condizioni, e la vieta in altri.

I casi in cui è ammessa sono i **co. 1--3**:

* Co. 1: a richiesta di parte, il giudice può disporre che il testimone diretto menzionato.
* Co. 3: l'inosservanza del co. 1 (ossia, il giudice non accoglie la richiesta di parte) rende le dichiarazioni **inutilizzabili**, salvo il caso di **irripetibilità** della prova (per morte, infermità o irreperibilità della prova).
* Co. 2: il giudice può **chiamare d'ufficio** le persone.

Se si combina la richiesta della parte, con l'inosservanza da parte del giudice della richiesta, è un caso di **inutilizzabilità fisiologica**.
Per distinguere fra i due tipi di inutilizzabilità, bisogna considerare se riguarda o meno il contraddittorio nella formazione della prova.

Questo caso riguarda la formazione della migliore prove possibile che consente il dibattimento fra le parti, e quindi riguarda il dibattimento, non la fase preliminare.
**Ai fini dell'indagine preliminare, una testimonianza indiretta può essere utilizzata indipendentemente dai requisiti dell'art. 195.**

Riassumendo, la **testimonianza indiretta può essere utilizzata** se:

* Il **testimone diretto è identificabile**.
* Se **non c'è una richiesta di parte a sentire il testimone diretto**, che implica un assenso implicito all'uso della testimonianza diretta (276).
* Se **c'è una richiesta di parte, ma il testimone non può essere esaminato per motivi di morte, irreperibilità o infermità**.

In **mancanza** di una di queste condizioni, la testimonianza indiretta è **inutilizzabile**.

## Divieto di testimonianza indiretta per agenti e ufficiali di PG (art. 194 co. 4) (32m)

In presenza di verbali redatti dalla PG durante l'indagine preliminare, le dichiarazioni verbalizzate non possono essere oggetto di testimonianza da parte della PG stessa.

Il co. 4 riguarda il rapporto fra indagini preliminari e dibattimento.
È un caso di testimonianza indiretta, vuole garantire la separazione fra fase preliminare e giudizio (279).

--- Dichiarazione di illegittimità costituzionale, nuova formulazione (279, 280).

Sarebbe stato più coerente trattarlo come un caso di incompatibilità a testimoniare.
È un caso di inutilizzabilità fisiologica, perché nelle indagini preliminari il verbale con cui la PG ha raccolto dichiarazioni può essere liberamente utilizzato.

## Divieto di testimonianza indiretta e tutela dei segreti (art. 195 co. 6) (37m)

--- Divieto di sentire persone che conoscono indirettamente fatti coperti da segreto professionale e d'ufficio (art. 200, 201) (280).

Serve a tutelare la disciplina del segreto.
È un caso di inutilizzabilità patologica, perché rileva per l'intero procedimento penale.

## Divieto di testimonianza indiretta per mancata identificazione del testimone diretto (39m)

--- Divieto di usare la testimonianza de relato se il testimone non sa o si rifiuta di dire il testimone diretto (278).

Il rifiuto è sanzionato penalmente.
Dato che riguarda la minima affidabilità delle informazioni, è una inutilizzabilità di tipo patologico, e riguarda anche la fase preliminare.

## Capacità di testimoniare (art. 196) (42m)

Non è la "capacità" di diritto civile.
Anche gli incapaci di intendere e volere possono testimoniare.

Il giudice può nominare un perito per accertare l'idoneità fisica e mentale ai fini della **valutazione** della testimonianza.

## Limiti soggettivi al dovere di testimoniare (art. 197) (45m)

Nell'analisi dell'art. 197:

* Le lett. a) e b) sono legate all'art. 197-bis.
* Le lett. c) e d) riguardano altri casi di incompatibilità.

## Art. 197, lett. a) e b) e 197-bis (47m)

Le lett. a) e b) sono strettamente legate al diritto al silenzio, che contrasta con l'obbligo di testimoniare.
Chi ha un diritto al silenzio non può essere obbligato a testimoniare, e può essere esaminato solo se consente.

La **lett. a** riguarda (281):

* I coimputati del medesimo reato.
* Le persone imputate in un procedimento connesso a norma dell'art. 12, co. 1 lett. a); è il caso di imputati nel medesimo reato, il concorso di persone nel reato.
* Salvo che nei loro confronti sia stata pronunciata sentenza irrevocabile di proscioglimento, condanna o applicazione della pena secondo l'art. 444.

Queste persone **non possono essere sentite come testimoni, perché sono ancora coperte dal diritto al silenzio**, salvo i casi indicati.
Il patteggiamento non è considerata una vera e propria condanna, per questo motivo viene menzionato specificamente.

Il soggetto non ha più lo status di imputato, ma di prosciolto o condannato.
Pertanto, viene meno il diritto al silenzio, e ritorna l'obbligo di testimoniare.

La **lett. b** menziona l'art. 64 co. 3 prevede la **accettazione consapevole dell'imputato in un procedimento connesso o collegato di rendere dichiarazioni sulla responsabilità altrui**.
La persona è avvertita che se accetta di rendere dichiarazioni, in ordine a quelle dichiarazioni diventa un testimone, e si assoggetta all'obbligo di testimoniare.

La lett. a):

* Riguarda solo i **casi di più intensa connessione** (art. 12, co. 1, lett. a, **concorso di persona nello stesso reato**).
* Se la persona **parla della responsabilità altrui, parla anche della propria**, e quindi il diritto al silenzio prevale.
* Per questo motivo, non è menzionata l'art. 64 co. 3 lett. c) nella lett. a).

la lett. b):

* Riguarda gli **altri casi di connessione, o semplice collegamento** (art. 371 co. 2 lett. b).
* L'art. 371 co. 2 lett. b) contiene i casi di connessione nel codice previgente.
* Il codice attuale ha ridotto i casi di connessione dell'art. 12 a quelli essenziali, e gli altri sono stati spostati nell'art. 371 co. 2 lett. b, che riguarda le cause di **collegamento investigativo**, che ammettono l'intesa fra uffici del PM per fare le indagini insieme.
* Il legislatore ha separato i casi di connessione, ma il diritto al silenzio continua a sopravvivere.

Questa divisione ha creato dei problemi.

--- Collegamento con la riforma dell'art. 111 Cost. (54m -- 57m).

Riassumendo:

* La lett. a) copre il diritto al silenzio di tutti gli imputati dello stesso reato, richiamando solo il caso di connessione più intenso, ed il diritto al silenzio cade solo con la perdita dello status di imputato.
* La lett. b) si perde quando cade lo status di imputato negli altri casi di connessione, o di reato collegato, e si perde quando si accetta consapevolmente di rendere dichiarazioni su fatti di altri, su fatti scindibili dalla propria responsabilità penale.

La differenza è che la lett. a) presuppone la inscindibilità delle posizioni processuali, perché il reato è unico, e le condotte degli imputati convergono, mentre la lett. b) riguarda la perdita della propria posizione processuale, dopo aver reso dichiarazioni contro altri che sono scindibili dalla propria responsabilità penale.

## Art. 197-bis (59m)

L'art. 197-bis conferma le disposizioni precedenti:

* Co. 1: riconferma l'art. 197 lett. a e lett. b ultima parte, il diritto al silenzio è venuto meno perché chi lo poteva esercitare ha perso la qualità di imputato.
* Co. 2: riconferma l'art. 197 lett. b prima parte, il diritto al silenzio è venuto meno perché il coimputato ha accettato consapevolmente di diventare testimone, e si assoggetta all'obbligo di verità su quei fatti (cfr. art. 64 co. 3 lett. c).

Il co. 3 prevede che nei casi previsti dai commi precedenti, il **testimone è assistito da un difensore** di fiducia o assegnato d'ufficio.
Crea la figura del **testimone assistito** (282).

Anche se il soggetto è uscito definitivamente dal processo che lo riguardava, le sue dichiarazioni potrebbero comunque danneggiarlo in seguito.
Pertanto, la **legge impone** la presenza di un difensore.

## Art. 197-bis co. 4--6 (1h 3m)

Il co. 4:

* Il soggetto ha perso il diritto al silenzio, perché ha perso la sua qualità di imputato.
* Non può essere sentito se ha sempre negato nel procedimento concluso la propria responsabilità.
* **Esclude il patteggiamento**, perché chi patteggia non nega la propria responsabilità.
* Il ne bis in idem impedisce di fare un nuovo processo penale sugli stessi fatti.
* Il difensore serve ad evitare che il soggetto sia convinto a fare dichiarazioni contro di sé, anche se il diritto al silenzio è caduto.

Il co. 5 è una norma di chiusura.
Serve ad evitare che le dichiarazioni rese da chi è obbligato a dire il vero gli possano nuocere in altri procedimenti, anche non penali (283, 284).

Il co. 6 richiama l'art. 192 co. 3 sulla valutazione della prova.
In ogni caso, le dichiarazioni di questi soggetti sono considerate alla stregua di elementi di riscontro che ne dimostrano l'autenticità.
Anche se c'è l'obbligo penalmente sanzionato di dire la verità per il testimone, il codice prevede comunque la stessa regola di cautela (284).

## Art. 197, lett. c) e d) (1h 9m)

Le lett. a) e b) riguardano il diritto al silenzio.
Le lett. c) e d) descrivono incompatibilità di tipo funzionale, basate sul ruolo rivestito dal soggetto nel procedimento penale.

La **lett. c)** (280):

* Si riferisce alle **parti**.
* Il **responsabile civile** e la **persona civilmente obbligata** per la pena pecuniaria non possono testimoniare.
* La **parte civile** può essere sentita come testimone, se viene chiamata come testimone.

**L'imputato** non compare, perché l'art. 198 co. 2 prevede che l'imputato non sia tenuto a rendere dichiarazioni a sé nocive (285).
Negli ordinamenti di common law, l'imputato può liberamente testimoniare.
Nell'ordinamento italiano, l'imputato può essere esaminato come parte con il suo consenso, ma non può essere sentito come un testimone.

La **parte civile** può essere sentita come testimone, se un'altra parte ne richiede la testimonianza.
La parte civile spesso (non sempre) è anche la **vittima del reato**.
Il **PM o anche il giudice d'ufficio** possono sentire la **parte civile**.

## Art. 197 lett. d) (1h 14m)

Individua altri soggetti che non possono testimoniare:

* Giudice, PM e loro ausiliari.
* Difensore che abbia svolto attività investigativa difensiva.
* Chi ha formato la documentazione delle dichiarazioni e informazioni assunte ai sensi dell'art. 391-ter.

Sarebbe stato utile includere anche la PG.

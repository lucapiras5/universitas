# 2022-03-24

<!-- vim:set spelllang=it: -->

<!-- inizio: 11m -->

## Archiviazione (11m - 0m)

**L'udienza preliminare** (UP) è la **forma di controllo prevista per l'esercizio dell'azione penale**, così come l'archiviazione controlla il non-esercizio dell'azione penale (539).

Nel codice del 1930 il PM aveva un potere discrezionale, ma attualmente l'art. 112 Cost. impone un controllo sulle scelte del PM.

C'è un parallelismo fra la due modalità conclusive (**archiviazione e sentenza di non luogo a procedere**), in entrambi i casi:

* Il procedimento si **ferma temporaneamente**.
* C'è la possibilità di **riaprirlo in seguito**, perché sono revocabili.

Le **regole di giudizio** per la sentenza di non luogo a procedere sono simili a quella per l'archiviazione (cfr. art. 125 disp. att.), a conferma del parallelismo.

## Presenza del PM e difensore (17m - 6m)

È un'udienza in **camera di consiglio** (cfr. art. 127) con la **necessaria presenza delle parti** (che non è richiesta dall'art. 127) (544).

In caso di **assenza delle parti**:

* Del **PM**, si ha una **nullità a regime intermedio**.
* Del **difensore**, si ha una **nullità assoluta** (548).

## Costituzione di parte civile (19m - 8m)

La **persona danneggiata dal reato può costituirsi come parte civile** (cfr. 542, 545).
Fino a questo momento, la parte civile poteva intervenire solo come parte offesa.
Danneggiato e persona offesa non coincidono necessariamente, il concetto di danneggiato è un concetto civilistico.

Danneggiato in quanto tale, o persona offesa danneggiata, possono **costituirsi come parti**, e presentare la loro **richiesta risarcitoria**.

La parte civile può **costituirsi fino alla dichiarazione di apertura del dibattimento**.

## Indagini suppletive del PM (22m - 11m)

Il PM ha **perso il controllo delle indagini preliminari**, che **adesso spetta al GUP**, ma può **ancora svolgere atti di indagine** (540).

## Indagini difensive (23m - 12m)

Il difensore può far pervenire al GUP gli atti di indagine privata (cfr. art. 391-octies).
Il fascicolo prima detenuto dal GIP, ora passa al GUP, ed il **GUP deve tenere conto degli atti di indagine difensiva** per le decisioni.

## Rinuncia all'UP da parte dell'indagato (24m - 13m)

L'UP è **una fase data nell'interesse dell'imputato**.
La **sentenza di non luogo a procedere** ha un effetto preclusivo più forte dell'archiviazione, ma il giudizio può comunque essere riaperto in seguito.

L'art. 419 co. 5 permette il **giudizio immediato atipico** (543, 544).

* "Atipico" per distinguerlo dal giudizio immediato "tipico", che è richiesto dal PM nel caso di evidente prova della colpevolezza dell'imputato.
* Se **l'imputato è sicuro di essere prosciolto in dibattimento**, può chiedere il giudizio immediato, perché il **proscioglimento in dibattimento è definitivo**, e impedisce qualsiasi altro procedimento (è vietata la revisione delle sentenze di proscioglimento).

## Verifica della costituzione delle parti (29m - 18m)

Gli art. 420 ss. sono dedicati alla **verifica della costituzione delle parti**, e sono stati spostati nell'UP, quando facevano originariamente parte del dibattimento (544).

Il giudice deve verificare l'identità delle parti, la presenza dei difensori, la presenza di eventuali impedimenti a comparire, etc.

L'anticipazione di queste verifiche dimostra la **crescita di importanza dell'UP**, che viene trattata come un **mini-dibattimento** (cfr. 540, 544).

Le verifiche vanno **ripetute in dibattimento** (544, 545).

In caso di **legittimo impedimento**, l'udienza va rinviata, come nell'udienza dibattimentale (548).
## Divieto del processo in contumacia (32m - 21m)

--- Processo in contumacia: denunce della CEDU, abrogato (545).

La normativa precedente accettava il rischio per cui le notificazioni non andassero a buon fine, e che quindi l'imputato non venisse a conoscenza del procedimento a suo carico.

**L'assenza può essere volontaria** (a differenza degli ordinamenti di common law, dove la presenza dell'imputato è imprescindibile).

Il **giudice può procedere** in caso di **assenza volontaria**, o di **presunzione fondata di conoscenza** del procedimento (545, casi non elencati).

## Svolgimento procedurale (36m - 25m)

Idealmente si discute solo sul materiale già raccolto, ed il giudice **decide allo stato degli atti** (550).

Spesso ci si accorge che **l'indagine non era completa**, ed il GUP non ritiene gli atti del PM e del difensore sufficienti per decidere fra il non luogo a procedere ed il rinvio a giudizio.
Si dà la possibilità di **acquisire ulteriori elementi**.

Art. 421-bis: disciplina **un'indagine suppletiva del PM, interna all'UP**.
Il giudice assegna un termine al PM, ed è il PM (non il giudice) che va alla ricerca degli elementi, perché il **GUP non può agire di propria iniziativa contro l'imputato**, deve far intervenire il PM (550, 551).

Art. 422: i **poteri d'ufficio del GUP possono essere esercitati solo a favore dell'imputato** (551).
Il giudice può eventualmente trovare anche elementi a carico dell'imputato, ma deve essere mosso dall'intenzione di trovare elementi a favore.

L'art. 421-bis serve per le **indagini a favore dell'accusa**, l'art. 422 serve per le **indagini a favore dell'indagato**.

## Domanda: se la raccolta di ulteriori prove rende il giudice un giudice di merito (55m - 44m)

La caratterizzazione di una fase come volta ad una "decisione di merito" è data dal **contenuto del provvedimento**.
Se la decisione è un **decreto di rinvio a giudizio**, è un **provvedimento processuale**, perché **non contiene un accertamento di colpevolezza o innocenza**.

Quando entrerà in vigore la nuova regola di giudizio, la decisione di rinvio a giudizio sarà adottata in misura ancora maggiore sulla probabilità che l'imputato sia colpevole, ma non è un comunque un giudizio di merito, perché la decisione è fra il non luogo a procedere (revocabile) ed il rinvio a giudizio, una scelta processuale.

**Non importa** che il GUP tocchi il materiale probatorio, e **anche se fosse un giudice accusatore** e potesse indagare contro l'imputato, l'UP rimane una **fase di tipo processuale**.
**Anche se l'UP si è appesantita**, rimane comunque una fase processuale.

La **Corte di Cassazione non è un giudice di merito**, perché **non decide sulla colpevolezza o innocenza**.
In alcuni casi particolari può dichiarare l'innocenza.

## Modifica dell'imputazione (59m - 48m)

L'imputazione formulata nella richiesta di rinvio a giudizio assume una **certa stabilità**.
Per il **principio di correlazione fra accusa e sentenza**, il giudice non può decidere su questioni che non siano state oggetto di imputazione del PM.

L'art. 421-bis e 422 possono portare alla scoperta di **nuovi elementi**, che possono richiedere di **modificare l'imputazione** (551).

Nel **dibattimento** (cfr. art. 516 a 518) c'è l'ultima possibilità di modificare l'imputazione.

La legge distingue fra **fatto diverso e fatto nuovo** (551, 552).

## Distinzione fra fatto diverso e fatto nuovo (1h 4m - 53m)

Il **fatto diverso** è il fatto che **si sostituisce** a quello già contestato, è una **diversa descrizione dello stesso fatto** criminoso (551, 552).

Ad es. si scopre che il fatto è stato commesso il giorno dopo, rispetto al giorno indicato nell'imputazione.
Questo ha conseguenze diverse in tema do prova (ad es., in tema di alibi).

Il **fatto nuovo** è il **fatto che si aggiunge** a quello già contestato (552).
Ad es., si scopre un secondo reato, e l'imputazione originaria conteneva solo il primo.

## Conseguenze giuridiche della distinzione (1h 7m - 57m)

Il **fatto diverso** deve essere **contestato dal PM**, l'azione penale rimane la stessa, cambia solo il contenuto, ed è **sempre ammessa** (552).

Nel caso di **fatto nuovo**, dato che si **aggiunge un reato** e si realizza un **cumulo processuale** (552):

* **L'imputato deve acconsentire**, perché potrebbe non avere un interesse a difendersi anche contro questo nuovo fatto.
* **Il giudice deve autorizzare**, perché nella logica del codice si **preferiscono i processi separati**, e le riunioni dei procedimenti devono essere valutate dal giudice dal punto di vista dell'economia processuale.

**Alcuni fatti nuovi sono trattati dalla legge come diversi**.
Sono fatti riconducigli ad alcune figure tipiche del diritto penale sostanziale (551, 552):

* Il **concorso formale di reati**.
* Il **reato continuato**.
* Le **circostanze aggravanti**.

## Spiegazione per i reati connessi (1h 12m - 1h 1m)

Co. 1, prima parte: se il "fatto risulta diverso da come è descritto nell'imputazione" il PM modifica l'imputazione.

Co. 2: se "risulta un fatto nuovo non enunciato nella richiesta di rinvio a giudizio", il giudice deve autorizzare la richiesta del PM, e serve il consenso dell'imputato.

Co. 1, seconda parte: fatti nuovi, ma trattati come diversi, "se emerge un reato connesso o una circostanza aggravante".

L'art. 81 c.p. prevede una modalità di calcolo della pena unitaria per concorso formale di reati, e reato continuato.

Ad es., se si avessero dieci reati legati dallo stesso disegno criminoso, e ci fosse un processo per ogni reato, ogni giudice applicherebbe la pena per il singolo reato senza considerare le altre pene degli altri giudici, e ci sarebbe una quantità di pena data dalla somma delle pene che sarebbe eccessiva.

L'art. 81 limita la pena al triplo del reato più grave.

L'art. 671 c.p.p. permette al **giudice dell'esecuzione** di **applicare l'art. 81** dopo che le sentenze sono passate in giudicato.

Serve nel caso in cui i **reati connessi sono scoperti dopo molto tempo**, e non è più possibile modificare l'imputazione (ad es., il primo procedimento si trova in appello).
Si **creerebbe una situazione di discriminazione**, dove l'applicazione del limite della pena dipende dal caso, se i reati vengono scoperti a distanza di tempo o meno.

## Spiegazione per le circostanze aggravanti (1h 18m - 1h 7m)

La circostanza aggravante, in quanto circostanza, **non può essere oggetto di autonomo procedimento penale**.
Se è **scoperta nel processo di primo grado**, si modifica l'imputazione.

Il reato in rapporto di concorso formale o vincolo di continuazione possono essere oggetto di un autonomo procedimento penale, ma non conviene che lo siano, per attuare l'art. 81 c.p.

Le circostanze aggravanti sono un elemento accessorio del reato, e non possono essere separate, nemmeno se non costituiscono un autonomo reato.
Ad es., nel caso del furto, esiste l'aggravante di violazione di domicilio, che è un reato autonomo.

# 2021-10-28

<!-- vim: set spelllang=it: -->

## Invalidità degli atti probatori (1m)

Esistono vari tipi di invalidità per gli atti in generale:

* Le richieste sono sanzionate con l'inammissibilità.
* Gli atti a contenuto propulsivo (richiesta di rinvio a giudizio) o decisorio (sentenza) sono sanzionati con la nullità.
* Le prove sono sanzionate dall'inutilizzabilità, che è stata introdotta con il nuovo codice.

Gli atti probatori possono essere anche inammissibili o nulli, ma l'inutilizzabilità è esclusiva delle prove.

Le nullità in tema di prova non travolgono gli atti successivi nel procedimento (art. 185 co. 4)
La prova ha effetti particolari, e riguarda solo il convincimento del giudice.

La prova comporta sempre un procedimento di acquisizione, il "procedimento probatorio", che risulta nell'atto conoscitivo della "prova"
Prevede **tre fasi**:

* La **fase ammissiva**, per le **prove che devono essere oggetto di richiesta delle parti**; esistono anche prove che possono essere acquisite anche d'ufficio.
* La **fase dell'acquisizione e formazione**. Ad es., porre le domande al testimone.
- La **valutazione**, che **non riguarda le invalidità** della prova, ed è il momento in cui il giudice assegna un valore all'atto conoscitivo che ha percepito di persona.

Le **invalidità corrispondenti** sono:

* Ammissione: corrisponde **all'inammissibilità**, se la richiesta di acquisire prove è rigettata (cfr. art. 190 co. 1).
* Nullità e inutilizzabilità: riguardano l'acquisizione della prova.
* Valutazione non prevede invalidità in senso proprio, ed è soggetto ad un regime particolare.
* Nullità: la prova in sé può essere acquisita (è legittima), ma si violano le regole sulla modalità di acquisizione. Ad es.: nella ricognizione, se il giudice non rispetta le regole previste, la prova è colpita da una nullità speciale.
* Inutilizzabilità: riguarda i casi in cui la prova non è di per sé ammissibile. Ad es., esistono casi in cui il soggetto è incompatibile a testimoniare, la persona è tenuta ad un segreto, etc.

Una prova inutilizzabile è già inammissibile, ma anche se venisse ammessa, si può far valere la sua inutilizzabilità in seguito.

## Ratio della triplice distinzione (14m)

* Inammissibilità: presuppone la richiesta di ammissione di prova, che il giudice non ritiene di accogliere.
* Nullità: sanzionano il modo di formare prove di per sé ammissibili. Ad es., il prossimo congiunto può testimoniare, ma deve essere avvertito.
* Inutilizzabilità: serve a togliere effetto a prove acquisite contro il divieto di ammissione. Ad es., non c'è un "modo corretto" di acquisire un testimone incompatibile.
* L'inutilizzabilità è analoga alla nullità assoluta (273).

Tuttavia, le violazioni che riguardano il come (normalmente sanzionate con la nullità) possono essere sanzionate anche con l'inutilizzabilità.
Accade quando le modalità di assunzione della prova sono posti a tutela dei diritti fondamentali della persona.
Ad es., nelle intercettazioni telefoniche si prevede l'inutilizzabilità se si viola la modalità di acquisizione dell'intercettazione.

## Prove illegittimamente acquisite (art. 191) (20m)

Co. 1: le prove acquisite in violazione dei criteri stabiliti dalla legge non sono utilizzabili, riguarda l'an, ed il quomodo (per i diritti fondamentali della persona).

Co. 2: il regime di invalidità è lo stesso delle nullità assolute (273).

Co. 2-bis: è stato introdotto nel 2017, a seguito di una legge che introduce il delitto di tortura.
È un comma inutile, perché la tutela della libertà morale della persona (cfr. art. 188) è già violata con situazioni molto meno gravi rispetto alla tortura.

La sanzione della inutilizzabilità è riferibile solo agli atti probatori, ed indica l'impossibilità di usare il loro contenuto conoscitivo.

Il co. 1 fissa un principio di tassatività parallelo a quello previsto per la nullità.
Il legislatore non ha utilizzato in maniera specifica termini tecnici, come nel caso della nullità.
La giurisprudenza ha dovuto interpretare il testo per individuare i casi di inutilizzabilità, oltre le menzioni esplicite ("non può essere utilizzato", "a pena di inutilizzabilità").

Il co. 2 stabilisce il regime di rilevabilità, ed equipara il trattamento dell'inutilizzabilità alla nullità assoluta.

Il co. 2-bis contiene una disposizione inutile, perché la tortura è già coperta dall'art. 188 e dall'art. 64 co. 2.
Le dichiarazioni possono essere ammesse in un procedimento contro il torturatore, almeno come corpus delicti.

## Ambito di applicabilità dell'art. 191 (27m)

L'art. 191 non esisteva nel codice precedente, e ha posto problemi interpretativi.
Il problema è se si applica solo alle prove che si formano in dibattimento, o è applicabile anche per le fasi preliminari.

L'art. 191 co. 2 usa il termine "procedimento", e quindi è applicabile anche alle indagini preliminari.
Alcune delle disposizioni hanno senso solo all'interno del dibattimento.
Ad es., l'art. 190.

Tuttavia, questo non vuol dire che l'art. 191 deve essere limitato solo al dibattimento.
Esistono due tipi di inutilizzabilità, una valida per l'intero procedimento, e l'altra valida solo per l'intero procedimento penale.

## Inutilizzabilità "patologica" (34m)

Si distingue fra due diversi regimi probatori.
Nella **fase preliminare**, il PM e la PG operano in maniera più libera e meno legata a forme rispetto al giudice del dibattimento, ma non lasciano pieno arbitrio.

**L'inutilizzabilità patologica** riguarda la **fase preliminare**, e tutela:

* I diritti fondamentali della persona.
* I segreti professionali o pubblici.
* La tutela di una minima affidabilità della prova. Ad es., la testimonianza indiretta non è vietata, ma nel caso in cui il testimone non è in grado di indicare la fonte originale, non può essere utilizzata per alcun fine.
* Il rispetto del termine perentorio per le indagini preliminari, che inizia dalla registrazione della notizia di reato, può essere prorogato, ma una volta superato gli atti diventano inutilizzabili.
* Gli atti di indagini preliminari sono utilizzati ai fine di misure cautelari, o nei riti alternativi al dibattimento, dove la persona permette che gli atti di indagini preliminari siano usati come prove, in cambio di una diminuzione della sanzione.

## Inutilizzabilità "fisiologica" (47m)

Mentre la inutilizzabilità patologica implica la **violazione di una regola processuale**, la fisiologica non lo richiede.

Gli atti conoscitivi raccolti unilateralmente dal PM o dalla PG non possono essere utilizzati di regola come mezzi di prova nel dibattimento

Anche se l'atto di indagine preliminare rispetta i requisiti previsti dal codice non può essere comunque essere usato nel dibattimento.

L'art. 526 prevede la **inutilizzabilità fisiologica**, e vieta l'uso ai fini del convincimento del giudice prove che non sono state legittimamente formate nel dibattimento.

Gli atti di indagine preliminare sono formati unilateralmente, e non nel contraddittorio delle parti, così come richiede l'art. 111 co. 4 Cost.
L'inutilizzabilità fisiologica vale solo per la fase dibattimentale, perché tutela valori specifici di quella fase.

La distinzione fra inutilizzabilità fisiologica e patologica è simmetrica alla distinzione di regole che presiedono all'acquisizione di atti conoscitivi nella fase preliminare, e nell'acquisizione di prove formali nel dibattimento.

Per gli atti utilizzabili all'interno di un giudizio abbreviato o di un procedimento cautelare rileva solo solo l'inutilizzabilità patologica, e non quella fisiologica.

## Valutazione della prova (art. 192) (53m)

--- Co. 1: indicazione risultati acquisiti, criteri adottati, ragionamento logico e giuridico seguito, obbligo di motivazione (275).

--- Co. 2: prove indiziarie (276).

--- Co. 3 e 4: dichiarazioni di coimputati nel medesimo reato o in procedimento connesso, valutate insieme ad altri elementi, rischio di dichiarazioni fuorvianti data la loro provenienza (276).

## Principi di libero convincimento del giudice (art. 192 co. 1) (58m)

--- Obbligo di motivazione del giudice di primo grado, permette il controllo dei giudici superiori (275).

La Cassazione è tenuta ad annullare la sentenza se la motivazione è carente, illogica o contraddittoria (art. 606 co. 1 lett. e).

--- Principio del libero convincimento del giudice (275).

I sistemi di prove legali sono rimasti in vigore fino al settecento, e sono stati superati dalla critica illuminista.
Erano legati alla stratificazione sociale.
Ad es., le donne non potevano testimoniare o avevano un valore minore, la testimonianza di un aristocratico aveva più peso, etc.

Con l'affermazione del principio di uguaglianza, la legge non determina più il valore delle prove, che è rimesso alla valutazione del giudice.
La libertà del giudice può nascondere il suo arbitrio.

Negli ordinamenti di common law, il giudizio del fatto spetta alle giurie.
Il giudice cerca di salvaguardare il convincimento dell'opinione della giuria con le exclusionary rules, o dando istruzioni alla giuria.
La motivazione di fatto è tipica degli ordinamenti di civil law.

L'obbligo di motivazione e serve a limitare il rischio di abusi del principio di libera valutazione.

## Prove indiziarie (art. 192 co. 3) (1h 4m)

La prova indiziaria è definita nell'art. 187, e non nell'art. 192.
La prova indiziaria riguarda fatti che non riguardano direttamente l'imputazione, ma hanno un legame logico con essi, e che quindi sono comunque oggetto di prova (276).

Mediante l'indizio (fatto noto) si può risalire al fatto da provare (fatto ignoto).
Il ragionamento inferenziale può essere erroneo, e portare alla condanna di persone innocenti.

--- Formulazione simile dell'art. 2729 c.c. (276).

In ambito civile, la presunzione è idonea ad invertire l'onere della prova.
In ambito penale, l'onere della prova è sempre sul PM (per la presunzione di innocenza).
Gli indizi sono liberamente valutabili, ma il giudice deve fare attenzione nella motivazione.

## Chiamata in correità (art. 192 co. 3 e 4) (1h 10m)

Hanno il **valore di indizi**, e sono considerate intrinsecamente inattendibili, perché rese da soggetti che possono avere un interesse anche illecito a lanciare accuse contro altre persone.

Ad es.:

* Se una persona accusata di associazione mafiosa menziona il nome di un altro associato, questo non è sufficiente per una condanna od un arresto cautelare.
* Se si trovasse un elemento di riscontro (ad es., un finanziamento) questa accusa avrebbe il valore di prova.

## Art. 193 (1h 13m)

--- Accertamento giudiziale dello stato di famiglia e cittadinanza, applicazione delle norme del codice civile in via eccezionale (276).

Rappresenta un'eccezione alla regola generale per cui il giudice penale deve solo usare le regole del c.p.p. in tema di prove.

Il c.p.p. previgente, data la durata dei processi, attribuisce al giudice penale la decisione civile sullo stato di famiglia o cittadinanza, ma con il rispetto delle regole probatorie civili.

## Singoli mezzi di prova (1h 16m)

L'accertamento penale:

* Occasionalmente il giudice penale deve considerare fatti nel futuro. Ad es., nello stabilire la pena o nel giudizio cautelare, il giudice deve considerare il comportamento futuro del soggetto.
* Generalmente, il giudice penale deve considerare fatti avvenuti nel passato.

Il fatti avvenuti nel passato possono essere conosciuti mediante:

* Le tracce materiali della condotta criminosa.
* I ricordi della persona che ha percepito direttamente al fatto.

La funzione di giudice è incompatibile con quella di testimone.
Il giudice può conoscere il fatto solo da terzi, o considerando le tracce del fatto.

Le **prove ispettive** sono le **tracce lasciate dalla condotta criminosa**:

* L'ispezione del corpus delicti.
* La perizia, dove la scienza privata del giudice non è sufficiente per esaminare la prova.

Le **prove dichiarative**:

* La **testimonianza** è il prototipo delle prove dichiarative.
* L'esame delle parti, confronti.
* Le ricognizioni.
* Le prove documentali rappresentative.

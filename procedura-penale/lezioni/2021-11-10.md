# 2021-11-10

<!-- vim:set spelllang=it: -->

## Prova documentale (2m)

--- Definizione: art. 234 co. 1, elenco forme di rappresentazione (300, 301).

Secondo la **best evidence rule**, si possono acquisire copie del documento originale, ma possono essere usate solo se non è possibile usare l'originale (art. 234 co. 2).

--- Art. 234 co. 3: divieto di acquisire documenti con contenuto narrativo o dichiarativo, sorta di testimonianza scritta, analoga al divieto dell'art. 194 (301).

## Analisi dell'art. 234 co. 1 (5m)

La formula "scritti e altri documenti":

* **Non può includere** i verbali di PG, o altri documenti scritti creati nella fase preliminare, altrimenti il sistema accusatorio sarebbe aggirato.
* Riguarda solo gli **scritti e altri documenti che si sono formati al di fuori del procedimento** in cui vanno utilizzati.
* Include **anche gli atti processuali che si sono formati in un altro procedimento** (cfr. art. 238).

Ad es., nel processo B, si assume una testimonianza che è di interesse per l'accertamento nel processo A.

Si deve **distinguere fra "prova documentale" e "documentazione della prova"**.

* Quello che viene documentato nel procedimento in corso è documentazione di un atto probatorio, o un atto di indagine, e non obbedisce al regime dell'art. 234 e ss.
* Le prove documentali sono tutti quegli elementi descritti dall'art. 234, che provengono da fuori del procedimento in cui devono essere utilizzati.

Include anche il documento informatico, anche se non è possibile distinguere l'originale dalla copia.

## Acquisizione di documenti e dati informatici (art. 234-bis) (10m)

L'art. 234-bis è stato introdotto a seguito di un attacco terroristico.
L'UE ha fatto pressioni per rendere più facile l'uso di dati informatici.
I terroristi islamici usano spesso mezzi informatici per programmare le loro azioni.

Molti servizi sono gestiti all'estero, e quindi si poneva la questione di usare una rogatoria internazionale per raccogliere i dati.
È una modalità onerosa, che richiede il collegamento fra le autorità politiche, e poi giudiziarie, e può richiedere mesi o anni.

La norma distingue fra:

* **Dati disponibili al pubblico**, che sono già pubblicamente visibili, per cui non serve nessuna autorizzazione per acquisirli.
* **Dati non visibili** al pubblico, per cui serve la **rogatoria internazionale**.

## Verbali di prove da altri procedimenti (art. 238) (17m)

Sono considerati documenti perché sono formati al di fuori del procedimento penale in cui sono destinati ad essere utilizzati.
Le prove documentali includono prove formate nei processi penali, civili, e amministrativi.

L'art. 238 vuole **evitare aggiramenti del principio del contraddittorio nella formazione della prova**.

Il **processo a quo** è il processo in cui la **prova si è formata**.
Il **processo ad quem** è un altro procedimento in cui la **prova va utilizzata**.

Dal punto di vista di chi si trova nel processo ad quem, la prova del processo a quo è un documento.
Tuttavia, **la prova non entra con facilità**, altrimenti sarebbe facile aggirare la normativa sul contraddittorio.
Ad es., se in un processo a quo si creassero quante più prove possibili, per poi riutilizzarle in altri procedimenti, si violerebbe il diritto alla difesa delle persone che non hanno partecipato alla formazione della prova.

Co. 1: si possono acquisire i verbali di **prove assunte nell'incidente probatorio o dibattimento** (303).
Incidente probatorio e dibattimento **tutelano il contraddittorio nella formazione della prova**.
Solo i verbali che sono stati prodotti con le **garanzie del contraddittorio** possono essere usati in altri procedimenti.

Co. 2-bis: i **verbali che contengono dichiarazioni** sono utilizzabili **contro gli imputati solo se il suo difensore ha partecipato all'assunzione della prova**.
Non basta la garanzia del contraddittorio nella formazione della prova, ma è necessario che il difensore dell'imputato nel processo a quem sia stato processo nel processo a quo.

La **doppia condizione** restringe le possibilità di uso della prova.

Co. 2: riguarda i **verbali di prove assunte in un giudizio civile**, definito con **sentenza passata in giudicato**.

Il "giudizio civile" viene interpretato in maniera estensiva, ed include ogni giudizio extra-penale.
Il contraddittorio nel processo civile è garantito in meno forte rispetto al processo penale, ed il contraddittorio nella formazione della prova è esclusivo del processo penale.

Co. 2-bis, seconda parte: non è sufficiente che sia passata in giudicato la sentenza civile, ma **l'imputato deve essere stato parte nel giudizio civile**.

È di nuovo presente una **doppia condizione**.

## Acquisizione di atti irripetibili (art. 238, co. 3) (28m)

Si **prescinde dalle condizioni dei commi precedenti**.

Si applica agli **atti irripetibili**, e agli **atti diventati irripetibili** (ma per i secondi, solo in caso di **circostanze imprevedibili**) (303).

Sono inclusi anche gli **atti di indagine preliminare**.

È lo stesso criterio contenuto nell'art. 512, che consente di far salvi una volta arrivati al dibattimento gli atti della PG e del PM, sul presupposto che siano diventati irripetibili per circostanze imprevedibili.

Ad es., una persona informata sui fatti rende informazioni al PM o PG, e successivamente, in maniera imprevedibile, muore, diventa irreperibile, etc.

Davanti all'impossibilità di ripetere l'atto, si deroga al divieto di usarlo in dibattimento.

Se la **irripetibilità era prevedibile**, si usa **l'incidente probatorio**.
Il PM o difensore possono chiedere al **GIP un incidente probatorio** per creare una prova con le garanzie del dibattimento (art. 111 co. 4 Cost.).

## Consenso dell'imputato (art. 238 co. 4) (34m)

Il materiale documentale del processo a quo è come se provenisse dalla fase preliminare del procedimento ad quem.

Il **consenso dell'imputato** permette di superare le condizioni precedenti.

È un caso previsto dalla Costituzione.

## (art. 238 co. 5) (36m)

Il legislatore ha cercato di creare una simmetria tra il rapporto che c'è fra:

* Il processo a quo e ad quem.
* La fase preliminare e del giudizio.

Nel dibattimento del processo ad quem, gli atti provenienti dal processo a quo sono trattati allo stesso modo degli atti provenienti dalla fase preliminare del procedimento ad quem.

La regola nel co. 5 vale anche per atti che provengono dalla fase preliminare dello stesso procedimento.
Viene fatta valere per i verbali provenienti da un altro procedimento.

Anche rispettando i criteri del co. 1 e prima parte del co. 2-bis (prove formate in altro dibattimento, o incidente probatorio in altro procedimento, con la presenza del difensore dello stesso imputato), si può **comunque far sentire il testimone nel processo ad quem**.

Anche in presenza di un verbale utilizzabile, si **preferisce l'oralità della prova**, e l'ascolto del testimone davanti al giudice del dibattimento che dovrà prendere la decisione.
Le **parti possono anche chiedere domande a cui il testimone ha già risposto**.
Si preferisce la prova orale alla prova scritta.

## Eccezioni all'oralità (40m)

La prima parte del co. 5 introduce un'eccezione al principio di prevalenza della prova orale, e fa riferimento all'art. 190-bis.

Sono i casi di **dichiarazioni rese da collaboratori di giustizia nell'ambito di procedimenti di criminalità organizzata**.
In quei casi, il principio dell'oralità viene attenuato, e si cerca di non risentirli, a meno che non debbano essere ascoltati su fatti diversi rispetto a quelli su cui avevano già reso dichiarazioni.

La stessa dichiarazione può essere utile per numerosi dibattimenti.
Spostare i collaboratori di giustizia in modo che venissero ascoltati di persona era pericoloso, e si preferisce far circolare il verbale con le dichiarazioni rilevanti.

Si prevede una disposizione analoga per le **vittime dei reati secondari**, per evitare la **vittimizzazione secondaria**.
Può essere sentita solo nei casi in cui entrambe le parti lo chiedano, o su fatti su cui non ha reso dichiarazioni in precedenza.

La riforma del processo penale prevede di **diminuire l'oralità nel processo, e rendere la trasmissione del verbale la regola**.
Si ritiene che l'art. 238 sia abusato dalla difesa, che **richiede sempre** l'ascolto del testimone, anche se si potrebbe utilizzare il verbale, per guadagnare tempo e ottenere la prescrizione del reato.

## Sentenze come mezzi di prova (art. 238-bis) (48m)

--- Richiamo all'art. 187 e 192 co. 3 (304).

L'uso della sentenza si riferisce all'uso della **motivazione**.

È stata introdotta perché ci si è resi conto che le sentenze contengono dichiarazioni o accertamenti che valgono per numerosissimi casi.
Ad es., una volta accertata la struttura dell'organizzazione criminale, le altre sentenze possono fare riferimento alla prima sentenza, invece di dover dimostrare tutto ogni volta.

Tuttavia, si presenta il rischio di abuso.
Alcune sentenze contengono stralci di intercettazioni, testimonianze, documenti peritali, **elementi che non potrebbero essere utilizzati per l'art. 238**.

La **magistratura tendeva a recuperare da altre sentenze elementi che dovrebbero essere stati ripetuti** nel processo.
La **sent. Corte Cost. n. 29/2009** impone che solo gli **elementi che sono strettamente legati con il dispositivo della sentenza** possono essere utilizzati, e gli **elementi che sono comuni allo stesso fenomeno**, come la criminalità organizzata.
Questa sentenza dichiara l'art. 238 illegittimo nella parte in cui permette di aggirare i divieti probatori.

Gli elementi acquisiti dalla sentenza non sono sufficienti da soli per provare i fatti, e l'art. 238-bis non può essere utilizzato per acquisire prove che non potrebbero essere acquisite per altre vie.

Il **riferimento all'art. 236** prevede l'uso probatorio di sentenze penali, per quanto riguarda il **trattamento sanzionatorio dell'imputato**.

È l'uso del **precedente**.
Se una persona è già stata condannata in passato, è possibile acquisire le sentenze precedenti per tenerne conto ai fini della quantificazione della pena.
È un uso diverso da quello del 238-bis, che riguarda il loro uso ai fini della **prova del fatto**.

## Documenti anonimi (art. 240 co. 1) (1h)

Originariamente conteneva un solo comma.
I commi successivi non sono strettamente legati al primo.

Il co. 1 vieta l'acquisizione e utilizzo di documenti con dichiarazioni anonime, salvo che costituiscono corpo del reato, o provengono dall'imputato (301).

È un caso di **inutilizzabilità patologica**.
L'art. 238:

* Contiene casi di **inutilizzabilità fisiologica**, che non suppone vizi nella formazione originaria nell'atto.
* Suppone l'impossibilità di trasferire nel processo ad quem atti che sono nati regolarmente nel processo a quo.
* Prevede requisiti per l'uso degli atti nel dibattimento, ma **non impedisce il loro uso nelle indagini**.

L'art. 240 prevede una **causa di inutilizzabilità patologica**, che non permette il loro uso anche nelle indagini.

Il **corpo del reato è l'oggetto dell'accertamento**, e va sempre acquisito.

La **provenienza dall'imputato** indica una **provenienza fisica**, il documento viene trovato addosso all'imputato.
Se fosse una provenienza intellettuale (il documento è stato scritto dall'imputato), il documento non sarebbe anonimo.
Il corpo dell'imputato viene considerato una specie di corpus delicti.

La ragione dell'inutilizzabilità è l'inaffidabilità dell'anonimo.

L'inutilizzabilità delle notizie anonime si applica anche alle **notizie di reato** (cfr. art. 333 co. 3, che richiama l'art. 240).
Tuttavia, la Corte Costituzionale ha intervenuto con una sentenza per dare rilevanza alle dichiarazioni anonime.

L'art. 240 si collega all'art. 237 (301).

## Introduzione all'art. 240 co. 2--6 (1h 13m)

Sono stati aggiunti nel settembre 2006, dopo lo scandalo Telekom.

Erano stati acquisiti i tabulati telefonici di persone famose.
Non includevano il contenuto delle chiamate, solo chi aveva chiamato chi, quando, e la durata della chiamata.
Le informazioni si prestavano comunque per ricattare.

Tra le persone incluse, c'è anche il presidente del Consiglio.
Viene introdotto un decreto-legge in tempi brevissimi, con cui introduce i co. 2--6.

Si prevedeva la distruzione immediata dei tabulati telefonici.
Tuttavia, la distruzione del corpus delicti è controproducente, perché il verbale di distruzione non è un'adeguato sostituto per la rappresentazione del reato.

Non si può applicare la disciplina sulle intercettazione telefoniche per rendere questo materiale inutilizzabile, perché l'intercettazione è fatta da soggetti pubblici, mentre in questo caso è stata fatta da soggetti privati, commettendo un reato.

## Prove illegalmente formate (art. 240 co. 2--6) (1h 18m)

Co. 2: si prevede la **segretazione e inutilizzabilità** dei documenti, supporti e atti (302).

Co. 3: entro 48 ore il PM chiede al GIP la distruzione del corpo del reato.
Tuttavia, il corpo del reato è l'oggetto dell'accertamento penale (302).

Co. 4: il GIP fissa un'udienza in camera di consiglio, e avvisa tutte le parti interessate.
La Corte Costituzionale ha richiesto l'introduzione di un **effettivo contraddittorio**.
Le vittime possono avere un interesse ad opporsi alla distruzione.
Ad es., per poter promuovere una richiesta di risarcimento.

Co. 6: si redige un **verbale** delle operazioni di distruzione.
La Corte Costituzionale impone un **riferimento al contenuto degli atti** per garantire il diritto alla difesa delle vittime.

## Osservazioni sulla prova illecita (1h 27m)

Si pone il problema dell'utilizzabilità della prova illecita.

Nei paesi di **common law**, si usa la **teoria dei frutti dell'albero avvelenato**.
In Italia, è riconosciuta solo per i segreti di Stato, e il fatto che la conoscenza avvenga attraverso un atto illecito non necessariamente comporta l'inutilizzabilità della prova.

**Se non c'è una previsione processuale che sanzioni l'atto illecito con l'inutilizzabilità, può essere utilizzato**.
Ad es., se la perquisizione illegittima porta a scoprire una cosa pertinente al reato, o il corpo del reato, la giurisprudenza è pacifica che la cosa trovata a seguito di atto illegittimo va sequestrata comunque.

L'art. 240 co. 2--6 è una di quelle norme di legge che sanzionano l'illegittimità dell'atto con la sua inutilizzabilità.

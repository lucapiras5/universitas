# 2022-03-10

<!-- vim:set spelllang=it: -->

<!-- inizio: 13m -->

## Introduzione (0m)

Rispetto al precedente giudice istruttore, il GIP interviene solo su richiesta delle parti.

Le sue funzioni si distinguono fra **funzioni di garanzia** e **funzioni di controllo**.

Tra le funzioni di **garanzia**, è importante l'intervento:

* **L'incidente probatorio**.
* **L'incidente cautelare**, per tutelare la **libertà** nelle misure cautelari personali, e la **proprietà** nelle misure cautelari reali (sequestro preventivo e conservativo).
* I **prelievi coattivi** nelle perizie genetiche, per l'art. 13 Cost., che prevede l'intervento dell'AG.
* Le **intercettazioni** di comunicazioni, per l'art. 15 Cost.

Le **funzioni di controllo sull'attività del PM**:

* **Rispetto dei limiti temporali delle indagini preliminari**.
* **Archiviazione della notizia di reato**, per l'art. 112 Cost. (obbligatorietà dell'azione penale).

## Incidente probatorio (6m)

Nella fase preliminare gli atti della PG e PM non applicano le regole previste per la formazione della prova nel contraddittorio fra le parti.
L'art. 111 richiede il contraddittorio per l'accertamento della colpevolezza.

La finalità dell'indagine preliminare non è l'accertamento della colpevolezza, quindi il contraddittorio non è previsto, nemmeno negli atti garantiti.

L'incidente probatorio serve a **far valere in via eccezionale le regole del dibattimento** (504).

Il **caso più tipico** di incidente probatorio è il **rischio di dispersione della prova**.
Ad es., se si teme che il dichiarante non sopravviva fino al dibattimento.

Nel tempo si sono aggiunti **ulteriori ipotesi di incidente probatorio**.

## Probabile irripetibilità dell'atto (12m)

Casi (505):

* Art. 392, co. 1, lett. a: **testimonianze**.
* Ibid., lett. e: **confronti** tra testimoni.
* Ibid., lett. f: **perizie urgenti**, negli stessi casi dell'art. 360 (accertamenti tecnici non ripetibili), ma in caso di **minore urgenza** (in caso di massima urgenza si usa l'art. 360).

## Timore di condizionamenti illeciti (16m)

Gli atti sono **ripetibili**, ma si **rischia un loro inquinamento**.
Ad es., il testimone viene minacciato.

Pertanto, la prova è acquisita subito per **ragioni di opportunità**.

Casi (505):

* Lett. b (testimoni esposti a pressioni illecite) e lett. e (confronti).
* Lett. c (**dichiarazioni dell'indagato** su responsabilità altrui) e lett. d (**dichiarazioni riguardanti l'indagato**, rese dall'imputato di un procedimento connesso o collegato, cfr. art. 210).
* Lett. g (**ricognizioni personali**), perché il riconoscimento della persona è più affidabile se è compiuto il prima possibile.

## Tutela di vittime vulnerabili (20m)

L'art. 392 co. 1-bis serve per **evitare la vittimizzazione secondaria**, e permettere l'uso di **modalità protette** per l'assunzione della prova (505, 506).

## Evitare lunghe sospensioni del dibattimento (25m)

--- Art. 392 co. 2: riguarda la perizia (come il co. 1 lett. f), ma per **tutelare il principio di concentrazione del dibattimento** (cfr. art. 477) (504).

Le perizie possono fermare il dibattimento per mesi, se la perizia dura **più di 60 giorni** può essere acquisita con incidente probatorio.

## Favorire il diritto di difendersi provando (28m)

--- Art. 391-bis co. 11: permette l'uso dell'incidente probatorio da parte del difensore per acquisire le dichiarazioni delle persone che si sono rifiutate di renderle (505).

--- Riassunto (29m)

## Procedimento (33m)

--- Titolari di richiedere l'incidente probatorio: parti (PM, difensore della persona indagata), difensore della persona offesa (tramite il PM, PM non è vincolato ma deve motivare il dissenso) (506, 507).

--- Termini: fino alla conclusione delle indagini preliminari (507).

Nel progetto originale del codice si riteneva che l'udienza preliminare avrebbe avuto breve durata.

--- Estensione del termine: aumento della durata dell'udienza preliminare, intervento della Corte Costituzionale, fino alla **conclusione della fase preliminare** (507).

## Contenuti (39m)

Lett. a: il **mezzo di prova da assumere ed i fatti che ne costituiscono l'oggetto**.
Si pone il problema per cui l'oggetto della prova sono i **fatti relativi all'imputazione** (cfr. art. 187), e **l'imputazione non è ancora stata formulata**, cosa che accade solo al termine della fase preliminare.
Pertanto, il PM deve **pronosticare l'imputazione**.

Lett. b: **persone nei confronti dei quali si procede**.
L'incidente probatorio **vale solo nei confronti delle persone coinvolte** (510).

Lett. c: le **circostanze che giustificano il ricorso all'incidente probatorio**.
La richiesta deve essere riconducibile ad uno dei casi tassativi elencati (507).

## Svolgimento dell'udienza (43m)

--- Svolgimento **in camera di consiglio** (510).

In generale, tutte le volte che il giudice deve consultare le parti, il giudice può:

* Promuovere il **contraddittorio cartolare**, con cui si depositano solo memorie, senza la presenza delle parti.
* Svolgere **un'udienza in camera di consiglio**.

--- Applicazione delle forme previste per il dibattimento (art. 401 co. 5) (510).

Le forme vanno utilizzate in quanto applicabili.
Ad es., l'art. 500 nel dibattimento prevede che se un testimone si contraddice rispetto alle dichiarazioni rese al PM, PG o difensore, le parti possono contestare la diversa versione.

Nel caso dell'incidente probatorio, dato che le dichiarazioni probabilmente non sono ancora state rese,

--- Art. 398 co. 3: le dichiarazioni rese in precedenza potrebbero essere coperte da segretezza anche interna, il PM è già a conoscenza della dichiarazione, ma il difensore non le conosce, è funzionale a equiparare le parti (509).

--- Vittime vulnerabili: reati (art. 392 co. 1-bis), modalità (art. 398 co. 5-bis) (509, 510).

## Sacrificio del principio di immutabilità del giudice (51m)

Dato che il GIP assume l'incidente probatorio, poi non può essere giudice del dibattimento.
La mera assunzione dell'incidente probatorio non crea l'incompatibilità, ma tutti gli altri atti che il GIP può compiere la creano.

Il principio dell'immutabilità del giudice prevede che il giudice che adotta una decisione di merito deve essere lo stesso che ha assistito all'assunzione della prova.
Il GIP assume la prova, ed il GUP prende la decisione di merito.

## Efficacia dell'incidente probatorio (55m)

Art. 403 co. 1: la prova assunta con l'incidente probatorio può essere usata solo contro chi ha partecipato.
Non copre il problema degli **imputati chiamati in causa dopo l'incidente probatorio**, che non avrebbero potuto partecipare all'incidente probatorio perché non erano indagati.

Art. 403 co. 1-bis: la prova diventa utilizzabile contro gli imputati futuri solo se la prova diventa irripetibile prima che diventino indagati o imputati (511).
Se la prova è ancora ripetibile, il PM deve ripetere l'incidente probatorio il prima possibile.

## Parte civile e responsabile civile (1h 3m)

Si pone un problema analogo di tutela delle loro ragioni, secondo l'art. 24 co. 2 Cost.

La **parte civile si può costituire solo nella udienza preliminare**.
**Nell'indagine preliminare ci può essere solo la persona offesa**, che si potrà costituire come parte civile, e può chiedere l'incidente probatorio al PM.

È frequente il caso in cui l'incidente probatorio è assunto nell'indagine preliminare, in assenza dell'offeso e danneggiato.
Tuttavia, se l'incidente probatorio risulta decisivo per la sentenza di merito, la parte civile sarebbe pregiudicata da un atto a cui non aveva potuto partecipare, e in cui non si poteva difendere.

L'art. 652 riguarda gli **effetti della sentenza di proscioglimento in un giudizio civile per il risarcimento del danno**.
Il **proscioglimento sfavorisce la parte civile**, che desidera una condanna.
Salvo il caso di **accettazione tacita**, la parte civile **non subisce gli effetti** se non ha potuto partecipare (511).

Un ragionamento analogo vale per il **responsabile civile**, che vede nella **condanna una sentenza sfavorevole**.
Art. 86 co. 2: il **responsabile civile chiamato in causa può auto-escludersi** se gli elementi di prova raccolti **prima della sua entrata** possono recargli pregiudizio.
Pertanto, si **sottrae agli effetti sfavorevoli del giudicato di condanna**.

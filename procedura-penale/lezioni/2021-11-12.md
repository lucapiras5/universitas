# 2021-11-12

<!-- vim:set spelllang=it: -->

## Esecuzione delle operazioni e conservazione delle intercettazioni (art. 268) (1m)

Co. 1: le comunicazioni sono **registrate**, e si redige un **verbale delle operazioni**, a **pena di inutilizzabilità**.

Il **verbale non riguarda i contenuti** dell'intercettazione, ma solo le **modalità** seguite.
La verbalizzazione dei contenuti è regolata in seguito.

Co. 2: prescrive la **trascrizione sommaria del contenuto** (i c.d. brogliacci di ascolto), da parte di chi esegue l'intercettazione.
Di solito, sono gli ufficiali e agenti di PG, su delega del procuratore della Repubblica, presso impianti collocati presso le procure della Repubblica.

La trascrizione sommaria serve alla **prosecuzione delle indagini**.
Ad es., per indicare persone da coinvolgere nell'indagine.

Il problema dei brogliacci è che sono effettuati su **materiale non filtrato**, e spesso ci sono **fughe di notizie**.

Co. 3: sono regole da rispettare a pena di inutilizzabilità.
Impone l'uso di impianti installati presso le procure della Repubblica.
Rappresenta la necessità che le intercettazioni siano effettuate sotto la sorveglianza di un magistrato, e non lasciate al libero arbitrio della PG.

La **sent. Corte Cost. n. 34/1973** ha ispirato la normativa sull'intercettazione successiva, anche se era stata scritta per il codice previgente.

Rispetto agli artt. 13 e 14 Cost., l'art. 15 è l'unico che non permette iniziative spontanee in casi d'urgenza della PG, con convalida successiva.

Ad es., l'art 13 ammette l'arresto in flagranza, e l'art. 14 ammette le perquisizioni in caso d'urgenza.

L'art. 15 prevede solo la riserva di legge e riserva di giurisdizione.
La Corte Cost. afferma che il controllo dell'AG deve essere costante.

La Corte di Cassazione ha annullato molte sentenze che si fondavano su intercettazioni fatte senza gli impianti presso le procure della Repubblica.

La legge ammette la possibilità di ricorrere ad impianti esterni, in caso di impossibilità di usare gli impianti della procura, ma serve un'autorizzazione del procuratore della Repubblica.

## Stralcio delle intercettazioni (10m)

L'intercettazione è un atto a sorpresa.
Il PM coinvolge le parti nella c.d. **operazione di stralcio** solo al termine dell'indagine preliminare.

È un'apertura verso il **contraddittorio nella formazione della prova**.
Le registrazioni del captatore durano ore, e si deve determinare quali parti è opportuno mantenere.

Il PM e la parte devono **argomentare le ragioni** per cui vogliono che le **parti siano mantenute o tagliate** davanti al giudice.

Al termine dell'operazione di stralcio, si completa la formazione della prova.

Le parti che sono **escluse non sono distrutte**, ma vengono tenute in un archivio separato, perché possono essere usate in altri procedimenti.

In ogni caso, l'intercettazione deve essere **trascritta**.
L'originale viene conservato, e la trascrizione è effettuata da un perito.

Al termine, **l'intercettazione è un verbale**, senza le parti superflue, e trascritto da un perito.

## Conservazione delle copie originali (19m)

Art. 269: le copie integrali dei file audio e video registrati sono conservate in un apposito archivio.

Includono anche le parti che sono state scartate durante le operazioni di stralcio.

Le intercettazioni possono incidere su soggetti che non sono indagati, ma possono diventare vittime di campagne scandalistiche da parte dei giornali.

## Utilizzazione in altri procedimenti (art. 270) (21m)

È possibile usare i verbali delle intercettazioni anche in altri procedimenti.

Secondo la Cassazione, deve esistere una connessione intensa fra i procedimenti per giustificare l'uso.
Il rischio è che l'intercettazione diventi un mezzo di ricerca di notizie di reato.

Ad es., l'intercettazione è disposta per il reato di cui si sospetta fortemente, ma è finalizzata a scoprire altri reati (le c.d. **intercettazioni a strascico**).

Anche la perquisizione si presta ad essere abusata.
Ad es., si usa il pretesto della ricerca di armi, per trovare altre attività criminali.

Le SS. UU. della Cassazione nel gennaio 2020 cercano di limitare questa pratica.
Si richiede che la possibilità di usare le intercettazioni in altri procedimenti sia possibile solo se c'è una **"connessione"** (cfr. art. 12).

Il co. 1 rinvia ai reati per cui si prevede l'arresto in flagranza perché sono reati di maggiore gravità, e dei reati per cui è ammessa l'intercettazione.

Il co. 1-bis supera la sentenza della Cassazione del 2020, che richiedeva che richiedeva la necessaria connessione fra procedimenti come condizione per l'uso fra procedimenti.
È dedicato esclusivamente alle intercettazioni con captatore informatico.

Si applica solo ai **reati di criminalità organizzata**, ed i **reati più gravi contro la PA**.

Il co. 1 parla di "procedimenti", mentre il co 1-bis parla di "reati", quindi non è possibile fare riferimento alla connessione fra procedimenti.

L'intercettazione ambientale o con captatore informatico diventa suscettibile di utilizzazione anche in un procedimento diverso.

Sembra affine all'art. 238 (uso degli atti in un procedimento in altri procedimenti), ma è diversa per l'estrema versatilità della intercettazione.
Le intercettazioni a strascico mettono in dubbio il controllo giurisdizionale sulla correttezza delle intercettazioni.

## Divieti di utilizzazione (art. 271) (33m)

Il 271 parla di **inutilizzabilità per qualsiasi fine**, e non solo ai fini della prova.
Non tutela il contraddittorio nella formazione della prova, ma l'art. 15 Cost.

Co. 1: non si possono usare i risultati dell'intercettazione se:

* È stata eseguita **fuori dai casi previsti dalla legge**.
* Nei casi degli art. 268 e 268 co. 1 e 3.

L'art. 268 co. 1 e 3 riguardano il **come l'intercettazione** viene eseguita, ma sono sanzionate con la **inutilizzabilità patologica**.
Queste forme sono importanti per garantire i diritti della persona dell'art. 15.

Il legislatore ha sempre cercato di usare l'inutilizzabilità per l'"an", e la nullità per il "quomodo".
Tuttavia, se l'inosservanza riguardante il quomodo protegge un diritto fondamentale della persona, rientra nella inutilizzabilità patologica.

Co. 3: in ogni stato e grado del processo, il giudice dispone la **distruzione del materiale acquisito in violazione dei divieti di uso**.
Non è il **materiale superfluo**, ma **materiale che non andava intercettato**.

Il Presidente della Repubblica viene accidentalmente intercettato, e scopre che il materiale era stato mantenuto, ed era stato usato per continuare l'indagine.
Ne nasce un conflitto fra il Presidente e la Procura di Palermo.

La Corte Costituzionale afferma che anche in mancanza di una norma esplicita che vieta di intercettare il Capo dello Stato, è comunque del tutto illegittimo.

Il conflitto di attribuzione si conclude con un ordine destinato a chi ha violato le proprie competenze, e l'ordine fu di distruggere le intercettazioni.

L'ordine non era fondato su un articolo specifico, ma era riconducibile all'art. 271.

## Domanda: 44m

- Il giudice non è libero di scegliere la formula liberatoria, ma la legge impone che debba scegliere quella più favorevole all'imputato
- Perché l'art. 129 co. 2 non prevede anche le cause di improcedibilità?
- ...
- L'improcedibilità non dà al giudice il potere né di assolvere, né di condannare; la mancata menzione dell'improcedibilità è per ragioni tecniche, è impossibile assolvere

## Domanda: ...

## Domanda: teoria del frutto dell'albero avvelenato

- Viene utilizzata nei paesi di common law, per limitare l'uso di prove ottenute in maniera illecita
- 


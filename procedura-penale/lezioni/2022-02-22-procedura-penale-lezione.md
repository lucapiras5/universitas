# 2022-02-22

<!-- vim:set spelllang=it: -->

## Rapporto tra fase preliminare e dibattimento (0m)

Tradizionalmente si chiamava "fase istruttoria".
La riforma del 1988 doveva rappresentare una rottura con la tradizione di procedura penale napoleonica risalente al 1808.

Si prevedeva una **fase istruttoria**, dove il **giudice istruttore** aveva ampi poteri.
Era **fortemente inquisitoria**, basata sulla **scrittura e segretezza**.

Era seguita da una **fase accusatoria** chiamata **dibattimento**.
È **pubblica**, e richiede la discussione delle prove davanti al giudice, che emetteva la sentenza di merito.

Il problema era che la **fase istruttoria prevaleva quasi sempre**, ed il dibattimento consisteva in una ripetizione della fase istruttoria.
L'accusa può avvalersi degli atti raccolti durante la fase preliminare dal giudice istruttore.

Con la riforma del 1988 si vuole passare ad un nuovo modello.
La riforma deriva da un progetto Carnelutti, più basato sulla sua cultura di procedura civile che sul modello di processo penale di common law.

Si prevede una separazione netta fra la fase preliminare ed il dibattimento.
La fase preliminare non è controllata dal giudice istruttore, ma dal PM, e gli elementi raccolti non sono utilizzabili come prove nel dibattimento.

## Modello del 1930 (7m)

Il **codice del 1930** prevedeva:

* La notizia di reato (NdR).
* Fase istruttoria, controllata dalla PG, PM e giudice istruttore.
* Nei casi più semplici, il PM compieva l'istruzione sommaria ed esercitava direttamente l'azione penale.
* Nei casi più complicati, il giudice istruttore esercitava l'azione penale, con tempi più lunghi.
* L'istruttoria si chiudeva **sempre** con una sentenza, di rinvio a giudizio (attualmente si usa un'ordinanza) o di proscioglimento istruttorio (analoga alla sentenza di non luogo a procedere).
* La sentenza di proscioglimento istruttorio non è definitiva, e può essere revocata se subentrano nuove prove.
* Fra fase istruttoria e dibattimento c'è un **rapporto di continuità**, e tutto quello che veniva acquisito nella fase istruttoria era utilizzabile nel dibattimento, senza dover ripetere le prove.

## Modello del 1988 (11m)

Si introduce una **separazione rigida** fra la **fase preliminare** (composta di indagini e udienza preliminare) e **dibattimento**.

L'uso di elementi acquisiti nella fase istruttoria davanti al giudice del dibattimento rappresenta l'eccezione, e non la regola.

Il **giudice istruttore** è sostituito dal **giudice delle indagini preliminari (GIP)**.
Il giudice istruttore istruiva il caso, e raccoglieva le prove di propria iniziativa.

Il GIP interviene **solo su richiesta delle parti**, e **non ha poteri di iniziativa propria**.
Ha funzioni di **controllo sull'operato del PM, e garanzia dei diritti fondamentali della persona**.

Il **PM non ha poteri diretti di coercizione personale** (salvi alcuni casi limitati), e deve **chiedere l'autorizzazione al GIP**.

Il **potere di controllo** riguarda la **richiesta di archiviazione**.

Ha anche un **ruolo importante nell'incidente probatorio**

Il **GUP presiede l'udienza preliminare**.

Prima della riforma il giudice istruttore sentiva la necessità di essere imparziale.
Dopo la riforma il PM diventa una parte, e assume un ruolo fortemente inquisitorio.

## Domanda: attività di controllo (19m)

Una tipica funzione di controllo del giudice è la **richiesta di archiviazione**.
Il PM non è libero di archiviare il caso, altrimenti non avrebbe l'obbligo dell'esercizio dell'azione penale, ma deve chiedere l'archiviazione al giudice.

Un'altra funzione di controllo riguarda il **rispetto dei termini per le indagini preliminari**.
Gli atti compiuti dopo il termine **non possono essere utilizzati**.

## Finalità delle indagini preliminari (23m)

Art. 326: PM e PG svolgono le indagini necessarie per sciogliere l'alternativa **non fra colpevolezza o innocenza, ma**:

* Fra **richiesta di archiviazione**, se l'accusa sembra infondata.
* Richiesta di **rinvio a giudizio**, se la condanna è possibile.
* È una **finalità di tipo processuale**.

Art. 299 co. 1 cod. prec. stabiliva le finalità dell'istruttoria.
Si diceva che il giudice istruttore è tenuto a raccogliere tutti e soltanto gli elementi necessari **all'accertamento della verità**.

L'art. 326 prevede che l'istruttoria sia limitata solo alla decisione se continuare con il procedimento o meno, e non già all'accertamento della verità.
Oggi il PM è una parte, che sviluppa un opinione, che deve essere valutata dal giudice.

## Altre finalità dell'indagine (27m)

Gli **atti di indagine hanno più finalità**, oltre a quella già prevista dall'art. 326, che enuncia la finalità principale.

I **riti alternativi al dibattimento** sono diversi fra loro, ma sono **accomunati dal fatto che sono definiti con un provvedimento adottato sulla base degli atti di indagine preliminare**.

La **giustificazione rispetto all'art. 111 co. 4 Cost.** è il co. 5.
Il co. 4 richiede che la condanna sia fondata su prove assunte nel contraddittorio delle parti.
Il co. 5 introduce tre deroghe, tra cui il **consenso dell'imputato**.
L'imputato deve richiedere, o accettare consapevolmente il provvedimento.

Gli atti di indagine possono essere utilizzati nel **procedimenti cautelari**.
I provvedimenti cautelari personali sono i più delicati.
Nell'art. 273 i **"gravi indizi di colpevolezza"** sono atti di indagine sulla base dei quali al GIP è richiesto di emettere un atto cautelare.

Le misure cautelari sono generalmente disposte durante le indagini preliminari.

In alcuni casi, gli atti di indagine consentono l'acquisizione già in fase preliminare di prove utilizzabili dal giudice del dibattimento, la fase preliminare può essere la fase in cui si **raccolgono elementi di prova che rischiano di andare dispersi**.
Ad es., gli **incidenti probatori**.

La separazione fra la fase preliminare ed il dibattimento non è assoluta, ma **alcuni atti possono passare**.
Se la **separazione fosse assoluta, l'unico problema nella formazione dei fascicoli sarebbe l'incidente probatorio**.

Gli **atti originariamente irripetibili** che vengono compiuti nella fase della indagine preliminare, **anche se non assunti con un incidente probatorio**, finiscono nel **fascicolo del dibattimento**, che include gli atti che il giudice del dibattimento può vedere.

Gli **altri atti** finiscono nel **fascicolo del PM**, che è **accessibile alle parti, ma non al giudice**.

Il **giudice del dibattimento conosce gli atti originariamente irripetibili**.
Se gli atti diventano **successivamente irripetibili**, sono recuperati dal fascicolo del PM.

## Crollo della diga nel 1992 (37m)

Quando la riforma entrò in vigore nel 1989 molti PM che volevano ripristinare il modello inquisitorio sollevano eccezioni di costituzionalità.

Nel 1987 il caso Tortora portò ad un referendum sulla responsabilità civile per i danni prodotti dai magistrati penali, in particolare la custodia cautelare in carcere.

Nel 1987 viene prodotta una legge-delega, nel 1988 il codice era già pronto, ed il codice entra in vigore nel 1989.

Nei primi mesi del 1992, ci sono tre sentenze della Corte Costituzionale (nn. 24, 254, 255) aboliscono la separazione fra fase preliminare e dibattimento.

Tutti gli atti raccolti durante l'indagine preliminare possono essere facilmente trasformati in prova davanti al giudice del dibattimento.
Dal 1992 fino al 1999 si ritorna al modello inquisitorio.

Cordero riprende la distinzione di Carnelutti dell'inchiesta di parte, governata dal PM, e separata dalla fase preliminare.

Secondo Nuvolone, dare troppo potere al PM era pericoloso, ed era più opportuno mantenere il giudice istruttore, e prevedere per la difesa la garanzia di intervenire con propri atti contro ogni atto del giudice istruttore.

La riforma creò attrito fra avvocati e giudici.

--- Tangentopoli, uso delle dichiarazioni, riforma dell'art. 111 Cost.u. (51m).

--- Riforma del giusto processo, supportata dalla magistratura (54m).

## Direzione delle indagini preliminari (art. 327) (55m)

Introduce il PM e PG.
Il problema è l'obbedienza della PG rispetto agli ordini del PM, oltre ad un ambito di autonoma iniziativa.

Nel vecchio sistema, la PG aveva un'ampia attività autonoma.
Nel sistema attuale, il **PM è il padrone incontrastato delle indagini preliminari**.

**"Dispone direttamente"** indica che la PG sia governata dal PM, e abbia un'autonomia limitata, in modo da non prevalere sul PM.

La scelta è fondata sul **presupposto** per cui gli atti compiuti non valgano come prove nel giudizio di colpevolezza.
Nel periodo fra il 1992 e 1999, i giudizi potevano essere definiti sulla base degli atti di indagine.

## Attività investigativa del difensore (art. 327-bis) (1h 4m)

Introduce il principio per cui **anche il difensore può compiere una propria indagine**.
"Difensore" indica **anche il difensore della persona offesa**.

La normativa sull'attività investigativa è stata introdotta nel 2000.
La versione originale del codice prevedeva la possibilità di indagini difensive, ma con un solo articolo generico nelle disposizioni attuative.

L'art. 38 disp. att. non indicava le forme, quindi gli atti investigativi del difensore non erano utilizzabili.
Tuttavia, aveva almeno la funzione di decriminalizzare le attività difensive, che poteva essere considerata favoreggiamento.

La riforma del 2000 prevede una serie di regole per l'attività difensiva (il libro VI-bis), per rendere gli atti utilizzabili nel procedimento.

Co. 2: le indagini difensive **non sono limitate alle indagini preliminari**.

Co. 3: il difensore può avvalersi di investigatori privati e consulenti tecnici.

La **investigazione privata è poco utilizzata**.

## Giudice per le indagini preliminari (1h 5m)

Il **giudice istruttore è stato eliminato**, ed è **sostituito dal GIP**.
Il GIP agisce **sempre su richiesta** delle parti.
Sono previsti **casi eccezionali di iniziativa d'ufficio**, che sono a favore della persona sottoposta a misura cautelare personale.

Nei **reati di criminalità organizzata**, le indagini e l'udienza preliminare si svolgono nel luogo dove ha sede la procura distrettuale antimafia.
Il distretto è la giurisdizione della corte d'appello.

## Segreto investigativo (art. 329) (1h 10m)

Il **segreto esterno** è quello che impedisce di rendere noti al pubblico gli atti del procedimento penale, che però sono **conosciuti dalle parti del procedimento penale**.

Ad es., l'interrogatorio della persona indagata, il verbale di un atto di sequestro o perquisizione, sono conosciuti dall'indagato e dal suo difensore, ma non possono essere divulgati.

La **violazione** del divieto di pubblicazione è sanzionata con una **contravvenzione oblazionabile**.

La **segretezza interna** è quella che **riguarda anche le parti**.
Ad es., le dichiarazioni dei potenziali testimoni e dei collaboratori di giustizia.

Sono **atti che nemmeno la difesa può conoscere**, e sono **coperti da segreto investigativo**.

La **violazione** è un **delitto punito fino a 6 anni**.

Tradizionalmente si chiamava **segreto istruttorio**.
Oggi è **limitato a pochi atti**.

Nell'attività di indagine del PM, gli **atti garantiti** ammettono la presenza del difensore.
Sono **coperti solo dal segreto esterno**.

Gli **atti non garantiti** sono atti compiuti **senza la presenza del difensore**, e che il **difensore non può conoscere**.
Sono pochi.

**L'art. 329** riguarda la **segretezza interna**.
**Al termine dell'indagine, tutti gli atti devono essere depositati**, inclusi quelli coperti da segreto interno (art. 329 co. 1).

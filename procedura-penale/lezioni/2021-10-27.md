# 2021-10-27

<!-- vim: set spelllang=it: -->

## Prove (2m)

--- Funzione della prova (266).

Accezioni della prova:

* Elemento di prova: informazione estratta da una fonte di prova.
* Fonte di prova: entità personale o materiale da cui è estratta l'informazione.
* Mezzo di prova: attività che serve per raggiungere un determinato risultato probatorio.
* Prova: risultato estratto dal mezzo di prova.

Nel codice, il termine "prova" può indicare tutte le possibili accezioni.

--- Libro dedicato esclusivamente alle prove (259, 260).

## Confronto tra giudice e storico (6m)

Le prove sono fondamentali per ricostruire un fatto che è avvenuto nel passato, e a cui il giudice non ha partecipato.
Il ruolo del giudice è simile a quello di uno storico.

Tuttavia, il giudice è vincolato nel fatto che deve ricostruire, e nel modo in cui deve ricostruirlo.

Il giudice deve essere imparziale, e non può proporre l'ipotesi da provare, altrimenti sarebbe portato ad argomentare a favore di quell'ipotesi.

Il giudice è **passivo** nei confronti della prova, e deve essere **imparziale**.

Il giudice non può andare oltre i limiti previsti dalla legge.

Lo storico può arrivare alla **conclusione del non-liquet, che non è ammessa** in un contesto giudiziario.
Nelle situazioni di incertezza il giudice è guidato dalla presunzione di non-colpevolezza.

Le prove sono una modalità di conoscenza del fatto regolata giuridicamente.

I limiti posti dalle norme servono a garantire l'affidabilità degli elementi conoscitivi, e per rispettare i diritti fondamentali della persona nell'ambito del processo penale.

## Struttura del libro sulle prove (15m)

--- Disposizioni generali: tendenzialmente valgono sempre (261--265).

I **mezzi di prova** forniscono **direttamente al giudice la fonte del convincimento**.

I **mezzi di ricerca della prova** sono strumenti finalizzati ad ottenere elementi che **preesistono** all'indagine giudiziaria.

Corrispondono alla distinzione fra **prove costituende** (si creano solo nel contesto giudiziale) e **prove precostituite** (devono solo essere introdotte nel processo).

Tuttavia, questa distinzione è imperfetta, perché la prova documentale è un mezzo di prova, ma è anche precostituita.

Si può distinguere in base al **contesto in cui** sono acquisite:

* I mezzi di prova sono acquisiti nel giudizio.
* I mezzi di ricerca della prova sono acquisiti nelle indagini preliminari.

## Prove come procedura (23m)

La procedura per arrivare ad un risultato probatorio consiste in tre fasi:

* Ammissione: chi ammette le prove, sulla base di quali criteri.
* Acquisizione: come vanno acquisite le prove.
* Valutazione.

## Ammissione (25m)

--- Ammissione su richiesta di parte (269).

Definisce il **principio dispositivo**, per cui l'iniziativa di portare le prove nel processo spetta alle parti, sulla base dei fatti che vogliono dimostrare.

--- Aspetto tipico del sistema accusatorio, garantisce l'imparzialità del giudice (269).

--- Non è un principio assoluto, il giudice può intervenire d'ufficio (270).

L'art. 507 permette in casi particolari, quando la prova è assolutamente necessaria, di assumere una prova d'ufficio.
La regola è il principio dispositivo.

Precedentemente, il rapporto fra regola ed eccezione era rovesciato.

--- Ammissione delle prove come onere (270).

--- Diritto di controprova per le parti (270).

## Limiti all'ammissione delle prove (38m)

Esistono pochi filtri all'ammissibilità della prova, per garantire il diritto di provare nella misura più ampia possibile.

--- Art. 190 co. 1: prove vietate dalla legge, o manifestamente superflue e irrilevanti (270).

La legge vieta le prove che:

* Non hanno un valore conoscitivo sufficiente.
* Violano i diritti costituzionali dei soggetti.

La **superfluità o irrilevanza** deve essere **manifesta**.

--- Superfluità come utilità della prova rispetto alle prove già acquisite (271).

--- Rilevanza: le prove devono riguardare l'imputazione, la punibilità, determinazione della pena o misura di sicurezza, fatti da cui dipende l'applicazione di norme processuali, i fatti relativi alla responsabilità civile (art. 187) (271).

## Controprova (50m)

--- Controprova: riguarda gli stessi fatti di un'altra prova, ma ha un contenuto conoscitivo opposto, diritto specifico, specifico ricorso in Cassazione per il motivo specifico motivo di mancata assunzione della prova contraria (270)

## Domanda: definizione di superfluità ed irrilevanza (55m)

La superfluità riguarda:

* Un significativo numero di prove che hanno per oggetto lo stesso fatto. Ad es., in una rissa esistono numerosi testimoni, ma non è necessario ascoltarli tutti.
* I **fatti notori**, fatti che non devono essere provati, ma **rischia di essere abusato**, e la giurisprudenza può qualificare fatti da provare come fatti notori. Ad es., l'appartenenza ad un gruppo criminale.

**L'irrilevanza** è collegata al **principio di pertinenza** (art. 187).

## Ulteriori limiti previsti dall'art. 191-bis (59m)

L'origine dell'art. 191-bis è nato negli anni '90, durante le stragi di mafia.
Chiamare i soggetti a deporre all'interno dei procedimenti presenta due problemi:

* Il testimone ripete la testimonianza più volte.
* Lo spostamento del testimone mette a rischio la sua sicurezza.

Si preferisce riutilizzare la deposizione precedente, salvo i casi di sentirlo su fatti o circostanze diversi, o se è necessario ascoltarlo per situazioni necessarie (271).

--- Stesse regole si applicano per vittime minorenni di gravi reati sessuali, soggetti particolarmente vulnerabili (271).

## Acquisizione (1h 7m)

È la seconda fase del procedimento probatorio.
Quando la prova viene ammessa, sorge il dovere del giudice di acquisirla.

Ogni prova prevede le proprie regole di acquisizione.

--- Tutela della autodeterminazione della persona: fra le disposizioni generali, diritto indisponibile, richiamo dell'art. 64 co. 2 (art. 188) (269).

Protegge anche la dignità del soggetto, ha natura etico-morale.

La ricerca neuro-scientifica studia se sia possibile leggere i pensieri delle persone in maniera non-invasiva ed affidabile:

* Da un punto di vista, anche se viene meno il problema dell'affidabilità, rimane il problema della pressione psicologica.
* Il divieto potrebbe diventare disponibile, in modo che la persona che sa di essere innocente può dimostrarlo.
* Tuttavia, il rifiuto di una persona potrebbe essere interpretato come una presunzione di colpevolezza da parte del giudice.

## Invalidità delle prove (1h 20m)

--- Inutilizzabilità: prove ammesse o assunte contro i divieti di legge (art. 191) (273).

La inutilizzabilità è la sanzione tipica delle prove.
Le prove possono anche essere **inammissibili**, se non rispettano gli artt. 190 e 190-bis.

Le prove possono anche essere **nulle**.
Le nullità delle prove riguardano **vizi nella modalità di acquisizione**, e non la prova in sé.

**L'inutilizzabilità** serve a togliere effetto a prove la cui **ammissione è vietata**.
Riguarda la **prova in sé**, e non il modo di acquisire la prova, perché quella prova non può essere acquisita in primo luogo.

In alcuni casi, il legislatore prevede l'inutilizzabilità per sanzionare il modo di acquisizione della prova.
La previsione dell'inutilizzabilità si applica per le disposizioni che proteggono diritti fondamentali della persona.

## Inutilizzabilità fisiologica e patologica (1h 29m)

**L'inutilizzabilità fisiologica** riguarda l'inutilizzabilità di alcuni atti probatori nella fase processuale del giudizio.
La **prova era ammissibile ed è stata correttamente acquisita**.
Tuttavia, è **inutilizzabile in giudizio per tutelare il principio di separazione delle fasi**.

Ad es., le informazioni ottenute da una persona informata sui fatti non possono essere usate in dibattimento, ma servono solo per decidere se esercitare l'azione penale o no, e quella persona sarà sentita come testimone in dibattimento.

Se il soggetto **rinuncia al dibattimento**, l'inutilizzabilità fisiologica viene meno, e le prove possono essere utilizzate.

La **inutilizzabilità patologica** riguarda prove che non sono mai utilizzabili, in nessuna fase del procedimento.

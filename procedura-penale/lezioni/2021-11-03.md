# 2021-11-03

<!-- vim: set spelllang=it: -->

<!--
3.8: segreti (segreto d'ufficio, professionale, del giornalista, segreto d'ufficio, 
-->

## Testimonianza e segreti (1m)

Esistono segreti che possono essere opposti anche all'esigenza di accertare reati.
Il potere dello Stato è massimo nell'accertamento penale, ma in alcuni casi si ferma per salvaguardare interessi diversi dall'accertamento penale.

I segreti famigliari, professionali e giornalistici hanno natura privata.
I segreti d'ufficio, di polizia e di stato hanno natura pubblica.

## Segreto famigliare (art. 199) (4m)

Co. 1: i prossimi congiunti dell'imputato non sono obbligati a deporre, ma il segreto è disponibile (285).

Co. 2: il giudice avvisa le persone della facoltà di astenersi, a pena di nullità.
È una nullità speciale, che anche se non fosse prevista non sarebbe riconducibile alle nullità generali, quindi è una nullità relativa.

Co. 3: estende il trattamento al convivente, separati e divorziati.

Le persone indicate nel co. 1 devono deporre se:

* Hanno presentato denuncia, querela o istanza.
* Loro od i loro prossimi congiunti sono le vittime del reato.

La **ratio** della norma è di tutelare le relazioni familiari, ma se sono già lese, la necessità di protezione viene meno.

## Segreto professionale (art. 200 co. 1 e 2) (9m)

Il **segreto professionale** protegge il **rapporto fiduciario** fra il soggetto che svolge una certa attività, ed il soggetto che fornisce informazioni confidenziali.

Co. 1: i soggetti non possono essere obbligati, salvo casi di obbligo previsti dalla legge (285).

* Lett. a: ministri di confessioni religiose, si tutela il segreto del confessionale.
* Lett. b: avvocati, investigatori privati, CT e notai.
* Lett. c: esercenti di professioni sanitarie con i loro pazienti, per la tutela della salute.
* Lett. d: è una **norma residuale**, e serve ad allineare il trattamento penalistico dei segreti (sanzione penale in caso di rivelazione) al trattamento processuale (l'obbligo di testimoniare viene meno) per i soggetti che non erano compresi nel codice previgente.

Ad es., i periti psichiatrici e chi lavorava nelle comunità di riabilitazione per i drogati.
Non erano considerati medici, e quindi non c'era una previsione processuale specifica che li esonerasse dall'obbligo.
Si ponevano dubbi su come si dovesse comportare, che sono risolti dalla nuova lett. d.

Il limite fra la tutela del segreto e l'obbligo di riferire all'autorità giudiziaria dipende dalle regole delle singole professioni.
Ad es., l'esercente la professione sanitaria non può fare referto se assoggetterebbe la persona a responsabilità penale.

Il segreto potrebbe essere opposto pretestuosamente.
Se il giudice dubita della fondatezza dell'opposizione del segreto, provvede agli accertamenti necessari, e ordina che il testimone deponga.

## Segreto giornalistico (art. 200 co. 3) (20m)

I giornalisti cercano di mantenere le loro fonti riservate.

Nel codice previgente, i giornalisti erano tenuti a rivelare le proprie fonti.
Alcuni giornalisti sono stati condannati per reticenza.
Il codice attuale lo ha introdotto come una forma di segreto professionale.

Il **giudice può ordinare al giornalista di rivelare i nomi delle fonti**.
Questo accade **anche se il segreto non viene opposto pretestuosamente**, ma la conoscenza della fonte deve essere indispensabile per la prova del reato, e non esistono alternative per raggiungere lo stesso risultato (286).
È un'applicazione specifica del **principio di proporzionalità**.

Non si tutela la conoscenza del giornalista, ma il suo rapporto con la fonte.
Il dovere di denunciare reati incombe solo sui soggetti specificamente 

## Segreto d'ufficio (art. 201) (30m)

Il valore tutelato è un interesse pubblico diverso dall'accertamento penale.

I **PU hanno l'obbligo di denunciare i reati scoperti nell'esercizio delle loro funzioni**, altrimenti si rendono responsabili del reato di omessa denuncia.

Al di fuori dei casi in cui devono denunciare il reato, possono opporre il segreto d'ufficio.
Il richiamo all'art. 200 co. 2 permette di costringere il PU a testimoniare in caso di opposizione di segreto pretestuosa.

## Caso Carnevale (33m)

L'art. 125 co. 3 prevede che i provvedimenti giudiziali vengono adottati nel segreto della camera di consiglio.

Corrado Carnevale ha presieduto la prima sezione penale della Corte di Cassazione tra la fine degli anni '80 e inizio degli anni '90, che all'epoca era competente per i casi più delicati.

Si inizia a notare all'inizio degli anni '90 che che molte decisioni (sia sentenze di merito, ma soprattutto decisioni in materia cautelare) erano favorevoli a persone coinvolte in procedimenti di criminalità organizzata.

Il Ministero della Giustizia decide di monitorare l'attività della prima sezione penale.
Si inizia un procedimento per concorso esterno in associazione mafiosa contro Carnevale.

In primo grado viene assolto, in appello viene condannato, la Cassazione lo proscioglie.

Il caso porta alla riforma dell'organizzazione interna della Cassazione, in modo che i procedimenti di criminalità organizzata non sia affidata esclusivamente alla prima sezione, ma assegnati a sezioni diverse in maniera periodica.

La condanna dei giudici di appello era fondata su dichiarazioni provenienti dalla camera di consiglio.
Furono invitati a testimoniare i magistrati che si trovavano nelle camere di consiglio dei procedimenti tenuti sotto osservazione.

Queste testimonianze supportavano la colpevolezza di Carnevale.
Nel giudizio di Cassazione, si solleva la questione del segreto d'ufficio per le testimonianze dei giudici in camera di consiglio.
La Cassazione conferma il **divieto di sentire i magistrati, e l'inutilizzabilità della testimonianza**.

Il caso era stato assegnato alle Sezioni Unite della Cassazione per la sua importanza.
Si afferma il principio per cui i giudici nella camera di consiglio non possono essere obbligati a testimoniare.

La Cassazione ritene che non ci fossero altri mezzi per provare la colpevolezza, e quindi annulla la sentenza senza rinvio, e proscioglie l'imputato.

Anche nella camera di consiglio, il segreto viene meno se uno dei magistrati commette un reato.

Il segreto d'ufficio non può essere usato per coprire delitti eversivi dell'ordinamento democratico.

## Segreto di Stato: premessa (50m)

Il segreto di Stato si è evoluto nel tempo.
Negli anni '60 e '70 vari paesi europei erano sotto una dittatura, ed in Italia ci fu un tentativo di colpo di Stato negli anni '70.

Il segreto di Stato è stato riformato come conseguenza del tentato colpo di Stato.
È un tema delicato, perché era strettamente legato ai servizi segreti.
Si temeva che soggetti legati al fascismo potessero operare impunemente usando il segreto di Stato.

La riforma:

* Toglie il potere di stabilire il segreto di Stato dal Ministero della Giustizia.
* Lo assegna al Presidente del Consiglio dei Ministri.
* Crea una commissione parlamentare per la gestione del segreto di Stato (COPASIR).
* Prevede un controllo parlamentare e non governativo sul segreto di stato.

Dopo i tentativi di golpe negli anni '60 e '70, il segreto di Stato è stato utilizzato anche per la strage di Ustica.

I servizi segreti ed il segreto di Stato sono stati riformati nel 2007.

## Segreto di Stato (art. 202) (56m)

I PU, IPS e pubblici impiegati hanno l'obbligo di astenersi dal deporre su fatti coperti dal segreto di Stato.

Se un soggetto oppone il segreto di Stato, il magistrato può chiedere al Presidente del Consiglio se la materia è realmente coperta dal segreto di Stato.

L'oggetto di tutela del segreto di Stato è la sopravvivenza dello Stato stesso.
I reati che hanno per oggetto la distruzione dello Stato non possono essere coperti da segreto di Stato.

In caso di opposizione, il giudice deve stabilire se la natura del reato rientra all'interno dei reati diretti all'eversione dell'ordinamento costituzionale (289).

Tuttavia, l'art. 66 co. 2 disp. att. permette al Presidente del Consiglio di non fornire comunque gli atti, perché le informazioni coperte da segreto non riguardano i fatti oggetto di processo (290).
Il COPASIR è presieduto da un rappresentante dei partiti di opposizione, perché il partito di maggioranza è legato al governo.

Il COPASIR potrebbe opporsi alla decisione del Presidente del Consiglio.

## Caso Abu Omar (1h 9m)

Era un egiziano, sospettato di appartenere ad Al-Qaeda.
Fu catturato dai servizi segreti, ma fu fatta denuncia per sequestro di persona.

I magistrati scoprono che i servizi segreti erano coinvolti.
La Procura della Repubblica milanese ed il Presidente del Consiglio argomentano sulla possibilità di utilizzare informazioni coperte da segreto.

I Presidenti del Consiglio continuano a proteggere il segreto di Stato, indipendentemente dal partito.
I magistrati continuano ad indagare considerando anche informazioni non protette dal segreto di Stato.
Alcuni imputati vengono prosciolti, o graziati dal Presidente della Repubblica.

Abu Omar fa ricorso alla CEDU e vince, per essere stato torturato.

Nel 2007 viene riformata la normativa sui servizi segreti, e si introduce la regola per cui tutti i comportamenti che costituirebbero reati devono essere autorizzati.

Precedentemente, i servizi segreti potevano commettere reati, e coprirli con il segreto di Stato.
L'unico limite sarebbe stata la commissione di reati eversivi dell'ordinamento costituzionale.

## Caso bolognese (1h 15m)

Verso la metà degli anni '90, vengono trovati degli scatoloni contenenti documenti protetti dal segreto di Stato.

Inizia un'indagine presso la procura della Repubblica di Roma, e viene sollevata la questione del segreto di Stato.
La procura di Roma non si ritiene competente, perché il fatto era successo a Bologna.
Manda gli atti alla procura di Bologna, che inizia ad indagare.

I servizi segreti italiani erano venuti a conoscenza della presenza a Bologna di un imprenditore spagnolo, sospettato di avere contatti con l'ETA (associazione terroristica basca).

I servizi segreti intercettano le telefonate dell'imprenditore.
Il procuratore di Bologna inizia ad indagare sull'attività dei servizi segreti.
Il presidente del Consiglio solleva conflitto di attribuzione.

La Corte Costituzionale afferma che gli atti di indagini fatti sulla base del materiale ritrovato e protetto da segreto di Stato sono a loro inutilizzabili.

Afferma la dottrina dei "frutti dell'albero avvelenato", per cui non si possono ricavare prove da una prova che non può essere utilizzata.
Questa teoria **non è riconosciuta**, tranne che nel caso dei servizi di sicurezza.

La procura di Bologna chiede l'archiviazione, ma la Corte Costituzionale vieta l'archiviazione fondata su documenti coperti da segreto di Stato.
I documenti devono essere restituiti o distrutti, ma non possono essere utilizzati.

## Segreto di polizia (art. 203) (1h 23m)

Ha una funzione diversa, ed è vagamente analogo al segreto giornalistico.
Serve a tutelare il collaboratore di polizia.

La polizia non può essere costretta a svelare l'identità del collaboratore.

La polizia non può fare dichiarazioni da quanto ottenuto dal collaboratore, come caso specifico di testimonianza diretta inutilizzabile (art. 196 co. 7).
Deve decidere tra salvare il collaboratore o salvare la prova.

Il co. 1-bis menziona espressamente il fatto che questo segreto (come tutti gli altri segreti) è un'ipotesi di inutilizzabilità patologica.
Il divieto vale anche per le fasi diverse dal dibattimento (286).

## Testimoni sospettati di falsità o reticenza (art. 207) (1h 28m)

Se il giudice ritiene che il testimone dice il falso, il giudice dovrà spiegarlo nella motivazione.
La testimonianza falsa o reticente è sanzionata penalmente.

Con la decisione conclusiva, il giudice deve informare il PM (290).
È un caso di specifico di denuncia obbligatoria, dato che il giudice è un PU ed è tenuto a denunciare il reato.

Il giudice **non può sospendere** il procedimento per coinvolgere un altro giudice penale, né può porre la decisione dell'altro giudice a fondamento della propria.

Nel codice previgente, era possibile coinvolgere l'altro giudice, aspettare la decisione sulla falsa testimonianza, e decidere se credere o meno al testimone dopo la decisione.

La libertà del giudice di decidere incidentalmente se credere o non credere al testimone lo espone al rischio di **anticipare il proprio convincimento**, che integrerebbe un'ipotesi di ricusazione.

La **trasmissione immediata dei verbali al PM** integra causa di ricusazione, perché sta anticipando il suo convincimento.
Per questo motivo la legge richiede che gli atti siano trasmessi al termine del procedimento, dopo che le prove sono state valutate.

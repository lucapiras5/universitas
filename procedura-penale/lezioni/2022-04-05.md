# 2022-04-05

<!-- vim:set spelllang=it: -->

<!-- inizio: 4m -->

## 4m: riassunto

Il giudizio direttissimo toglie l'intera fase preliminare, sul presupposto di una particolare evidenza della prova (flagranza di reato, o confessione entro 30 gg. dalla notizia di reato).

## 5m: giudizio immediato

È simile al giudizio direttissimo, e ha come presupposto una **generica evidenza della prova, entro 3 mesi** (625).

Non elimina completamente la fase preliminare, ma accorcia l'indagine preliminare a 90 giorni, ed esclude l'UP, perché l'accusa è già fondata (624).

Serve una **citazione a comparire per l'interrogatorio** (non l'interrogatorio, altrimenti l'imputato potrebbe ostacolare il rito), per sentire l'imputato sui fatti (625).

**Non c'è l'avviso di chiusura delle indagini**.

## 10m: trasformazione in altri riti speciali

Come nel giudizio direttissimo, si ammette l'accesso ai riti alternativi al dibattimento: patteggiamento, giudizio abbreviato, sospensione del processo con messa alla prova (art. 458) (627).

Termine di 15 gg. dalla notifica del decreto di giudizio immediato (627), se non lo richiede si continua verso il dibattimento.

## 12m: giudizio immediato custodiale

Presuppone una **misura cautelare personale** (custodia cautelare in carcere, arresti domiciliari, ricovero in casa di cura).

La misura **deve aver assunto una certa stabilità**:

* **È decorso il termine per impugnare**, e fino a quando non cambiano i gravi indizi di colpevolezza o esigenze cautelari la misura non può essere modificata.
* **È stata impugnata, ma il giudice ha confermato la misura**; la misura non è definitiva, perché può essere impugnata con ricorso per Cassazione.

## 16m: termine, equiparazione indizi di colpevolezza e prova evidente, trasformazione in altri riti

Il **termine per la richiesta** è **180 giorni dalla data di esecuzione della misura custodiale**, e la misura custodiale può essere disposta solo **dopo un'indagine**, che può durare anche a lungo.

I **gravi indizi di colpevolezza** alla base della misura custodiale sono equiparati al requisito della **prova evidente** del rito.
È un caso di interferenza dell'incidente cautelare sul procedimento principale.

L'art. 300 elencava l'interferenza del procedimento principale sull'incidente cautelare.
Ad es., la chiusura del procedimento cautelare per archiviazione o proscioglimento fa venire meno la necessità della misura cautelare.

L'art. 453-bis prevede un'influenza della misura cautelare sul procedimento principale.

È ammessa la trasformazione nei riti alternativi al dibattimento (patteggiamento, giudizio abbreviato, sospensione del procedimento con messa alla prova).

## 20m: critiche

**Presumere la fondatezza** dell'accusa sull'esistenza di gravi indizi di colpevolezza (dell'azione cautelare) per eliminare l'avviso di chiusura delle indagini e UP è discutibile (629).
L'eventuale revoca della misura cautelare **non permette** di rimediare alla **lesione delle possibilità difensive** (630).

La **mancata esecuzione della misura contro il latitante** impedisce di applicare questo rito, e pertanto, si dovrà utilizzare il **rito ordinario** (629).

<!-- saltato: giudizio immediato obbligatorio (631) -->

## 22m: citazione diretta

È contenuta nel libro VIII del codice.

Assomiglia al giudizio immediato, perché **sopprime la fase preliminare**, non perché la prova è evidente, ma perché si tratta di reati di medio-bassa gravità indicati nell'art. 550, e l'UP viene considerata un "lusso" di cui si può fare a meno.

<!-- 24m a 28m: problemi tecnici -->

**L'azione penale** è esercitata direttamente davanti al **giudice del dibattimento**.
Si **esige l'avviso di chiusura delle indagini preliminari**, a differenza del giudizio immediato.

Si **ammettono tutti i riti alternativi al dibattimento** (richiesta di patteggiamento, di giudizio abbreviato, di sospensione del processo con messa alla prova) prima che sia dichiarato aperto il dibattimento.

## 31m: contestazione suppletiva del reato concorrente e del reato continuato

Non sono contenuti nel libro VI del codice, ma se si definisce come rito speciale ogni rito che rimuove una delle fasi del procedimento penale (639).

Se durante l'UP o dibattimento emerge un reato in rapporto di **concorso formale o continuazione**, anche se potrebbe essere oggetto di autonomo accertamento, la legge impone al PM di contestarlo.

Il consenso dell'imputato o l'autorizzazione del giudice sono irrilevanti, e **il fondamento è il rispetto del calcolo della pena (art. 81 c.p.)** (639).

La semplificazione è ancora più evidente **se la contestazione succede nel dibattimento, perché si esclude la fase predibattimentale**.

<!-- saltato: 640 -->

## 34m: procedure speciali di carattere misto

(36m) È simile al decreto ingiuntivo di procedura civile.

La caratteristica fondamentale è che il **processo si chiude inaudita altera parte**.
La procedura è applicabile solo a **reati punibili con pena pecuniaria sia in astratto che in concreto, sia per delitti che contravvenzioni** (639).

La **forma del decreto** dimostra la mancanza del contraddittorio prima del provvedimento, il contraddittorio è eventuale e successivo (639).

Dopo una riforma, è **applicabile anche ai reati perseguibili a querela**, che sono **tutti delitti** (642).

## 42m: procedura

Il **PM presenta richiesta entro 6 mesi dall'iscrizione della NdR**, e la richiesta costituisce **esercizio di azione penale**, ed indica la **quantità di pena** (642).

Il **giudice deve valutare l'ammissibilità**, e deve accertare che **non sussistono** le cause di proscioglimento dell'art. 129 (come nel patteggiamento) (642).

È un caso di "condanna senza processo", ed il processo è successivo.

## 45m: mancata opposizione

Il **condannato ha 15 giorni per decidere se opporsi o meno** (643).
Il PM, per **incentivare l'imputato a non opporsi, può ridurre la pena** (642).

Il **consenso dell'imputato** è dato dalla **mancata impugnazione**, e **vieta l'impugnazione anche con ricorso per Cassazione**, perché non è una sentenza.
È possibile chiedere la **revisione**.

Gli ulteriori vantaggi includono (645):

* Il non pagamento delle spese processuali, non si dà luogo a pene accessorie, non si possono applicare sanzioni accessorie.
* L'estinzione del reato, se l'imputato non ne commette altri.

## 49m: opposizione

L'imputato può opporsi (646).

Se si oppone, il decreto viene revocato, ed il procedimento continua verso la fase del giudizio, a meno che l'imputato scelga uno dei riti alternativi, che però prevedono vantaggi minori (647).

Se non chiede un rito alternativo **l'udienza preliminare va saltata**.
L'UP andrebbe comunque saltata, dato che sono reati bagattellari, sarebbero soggetti alla citazione diretta.
Tuttavia, esistono casi di reati puniti con sanzione solo pecuniaria nel c.c., che non sono di competenza del giudice monocratico, e quindi prevederebbero l'UP.

## 53m: opposizione come impugnazione

L'impugnazione **non ha effetto devolutivo**, e consiste nel dare al giudice di competenza superiore la competenza del caso.
I giudici di appello sono "superiori" perché possono riformare o annullare la sentenza del giudice di grado inferiore.

Esistono impugnazioni con **effetto non devolutivo**, che sono **proposte davanti al giudice dello stesso grado**.
In questo caso, si passa dal GIP al giudice del dibattimento.

**Non c'è il divieto di reformatio in peius**, ed il giudice può applicare una **condanna più grave**.
Ad es., il giudice può applicare la sanzione detentiva, se prevista in alternativa alla sanzione pecuniaria.

<!-- resto: non è oggetto di esame -->

## 58m: riassunto

I riti speciali tendono a chiudersi prima del dibattimento, o ad anticiparlo, oppure sono giudizi di tipo misto.

## 59m: giudizio

Art. 429: inizio del giudizio, il giudice emette un decreto, in cui indica il **giudice competente**, **data, luogo e ora** del dibattimento (664), e **termine dilatorio** prima del quale non può essere convocato il dibattimento (20 gg.).

L'art. 429 segna il transito dalla **fase preliminare al giudizio**, cosi come l'art. 416 segna il passaggio dall'indagine preliminare all'UP.

Solo il fascicolo del dibattimento viene consegnato al giudice che si occupa del dibattimento.
Il fascicolo del PM resta al PM, ed è a disposizione della difesa.
Non tutto il materiale provenente dall'indagine preliminare passa al giudice che deve decidere la questione nel merito.

## 1h 3m: tripartizione del dibattimento

Il dibattimento si divide in predibattimento, dibattimento e postdibattimento.

Il **predibattimento** è preparatorio rispetto al dibattimento.

--- Fissazione data: art. 465 (664, 665).

Il (pre)dibattimento si può chiudere con una **sentenza anticipata di proscioglimento** (accenno, cfr. 665).

Art. 491: implica essere entrati in udienza, consiste nella determinazione delle questioni preliminari (664).

Il dibattimento si compone di tre momenti: richieste di prova, istruzione dibattimentale (raccolta di prove, orali e scritte), discussione (fra PM e difensore).

Nel postdibattimento, il giudice si ritira in camera di consiglio per deliberare il dispositivo della sentenza, e poi per scrivere la motivazione, sulla base della quale le parti possono decidere se impugnare o meno.

## 1h 8m: predibattimento

Dopo l'emissione del decreto di rinvio a giudizio, il controllo del processo passa nelle mani del giudice del dibattimento, a cui si trasmette il fascicolo formato a norma dell'art. 431, che contiene i soli atti utilizzabili come prove nel dibattimento, anche se formati in una fase che non è idonea a creare prove.

Il **giudice competente** è il **presidente del collegio**.
Sono salvi gli **atti che prevedono la partecipazione dell'intero collegio**.
Ad es., la **sentenza di proscioglimento anticipato**.

Art. 467: l'assunzione di prove di non rinviabili (negli stessi casi dell'incidente probatorio) è affidata al presidente.

La finalità è di **preparare il dibattimento**, in modo da garantire **l'unità di tempo nella raccolta delle prove**, ed evitare di rallentare il **vero oggetto del dibattimento, l'assunzione delle prove e la loro discussione**.

## 1h 13m: predibattimento, parti

Art. 468: le parti devono comunicarsi le prove di cui intendono avvalersi, ed i fatti che vogliono provare (666).
In caso di mancato rispetto dell'art. 468, la prova è inammissibile, salvo casi in cui non era possibile rispettarlo.
Ad es., l'identità di un testimone viene scoperta in seguito.

<!-- saltato: 667, 668, 669, 670, 671, 672, 673, 674 -->

Art. 484: **verifica della costituzione delle parti**, secondo le stesse regole dell'UP (674, accenno).
È l'ultimo momento in cui il danneggiato può costituirsi come parte civile.

L'ultima parte è il controllo delle **questioni preliminari**.

## 1h 16m: sentenza anticipata di proscioglimento

Art. 469 co. 1: se dal fascicolo si nota che il reato è improcedibile o estinto, il giudice del predibattimento (inteso come collegio) può emettere una sentenza di proscioglimento, per ragioni di economia processuale (665).

Se **l'improcedibilità o estinzione non sono assolutamente evidenti**, e **servono ulteriori accertamenti**, si deve andare a dibattimento.

Se le **parti si oppongono**, si **deve andare a dibattimento** (665, 665).

Riferimento all'art. 129 co. 2: **obbliga il giudice a scegliere la formula più favorevole all'imputato**, ed impone il proscioglimento nel merito, se possibile, invece del proscioglimento per estinzione del reato (che è meno favorevole).
Se c'è il dubbio che si possa applicare una di quelle quattro formule di pieno proscioglimento nel merito, si deve andare a dibattimento.

In conclusione, la sentenza anticipata di proscioglimento vale solo per decisioni di carattere processuale (per estinzione del reato e improcedibilità).

## 1h 23m: proscioglimento per particolare tenuità del fatto

Art. 469 co. 1-bis: si prevede che il **giudice del predibattimento** considera il **merito della questione**.
La fase del predibattimento non è stata pensata per l'accertamento del merito, ma per ragioni di economia processuale si prevede comunque che si possa pronunciare subito questa sentenza, per evitare di doverlo fare nel dibattimento.

Il proscioglimento per particolare tenuità del fatto non comporta l'applicazione di una pena, ma è comunque una sentenza di condanna.

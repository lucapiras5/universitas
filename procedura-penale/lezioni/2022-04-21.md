# 2022-04-21

<!-- vim:set spelllang=it: -->

<!-- inizio: 10m -->

## 10m: introduzione al ricorso per Cassazione

È il **rimedio contro le sentenze sbagliate**, con eccezioni.

--- Origine della corte di Cassazione, funzione giudiziaria e politica.

## 16m: funzioni della Cassazione

Art. 65 ord. giud. (832):

* **Esatta interpretazione della legge**: funzione giudiziaria, come applicare la norma al caso concreto.
* **Uniforme interpretazione della legge**: funzione nomofilattica e politica, si prescinde dal caso concreto e si determina l'interpretazione della norma per il futuro.

**Unità del diritto oggettivo nazionale**:

* Tradizionalmente la Cassazione era divisa in più corti, e Calamandrei (autore della legge sull'ordinamento giudiziario) voleva garantire la loro unificazione.
* Nel contesto costituzionale ed internazionale attuale, si può parlare di "unità del diritto statuale", perché la Cassazione stabilisce il significato delle norme del legislatore, per quanto riguarda l'esame del diritto interno da parte della Corte Costituzionale, Corte EDU, etc.
* Subito dopo la sua istituzione, e per circa 25 anni, la Corte Costituzionale pretendeva di dare un'interpretazione uniforme alle norme.
* In una sentenza la Corte Costituzionale riconosce il "diritto vivente", ossia l'interpretazione data dalla Cassazione di una norma, e la Corte Costituzionale riconosce che deve valutare il diritto vivente, invece di interpretare lei stessa le norme.

## 35m: rapporto fra SS. UU. e sezioni semplici, giudice di legittimità

Nei sistemi di common law, il precedente ha una funzione nomofilattica, serve a dare certezza nell'interpretazione.

In Italia, l'interpretazione delle SS. UU. non è vincolante, ed i giudici sono liberi di interpretare le norme.
L'art. 618 co. 1-bis è stato riformato, se le sezioni semplici hanno un orientamento diverso da quello delle SS. UU. devono rimettere la causa alle SS. UU.

La Cassazione è **giudice di legittimità**, con limitate possibilità di esaminare il merito della causa, ed i **motivi di ricorso sono una lista chiusa** (832).

## 38m: art. 606 lett. a, eccesso di poteri del giudice

La Cassazione è una sorta di "polizia della magistratura", e deve far rispettare i limiti del potere giurisdizionale (837).

È un potere condiviso con la Corte Costituzionale, che è il giudice dei conflitti di attribuzione.
Nonostante il codice sia successivo alla creazione della Corte Costituzionale, ha riprodotto la formula del codice precedente, promulgato quando la Cassazione era la corte suprema.

In molti casi, l'eccesso del giudice nella competenza costituzionale sarebbe considerato un problema di competenza costituzionale.

Non è un caso compreso nell'art. 606, ma la Cassazione esercita la sua funzione di "polizia della magistratura" anche quando risolve i **conflitti sulla competenza**.

## 42m: lett. b, errores in iudicando

Consiste **nell'erronea applicazione** della **legge penale o altre norme giuridiche** (837).

**Qualsiasi error in iudicando** comporta **sempre l'annullamento della sentenza**.

## 43m: lett. c, errores in procedendo

Gli **errori di legge processuale** sono rilevanti solo se stabiliti **a pena di nullità, inutilizzabilità, inammissibilità o decadenza**, e **non per semplice irregolarità** (837).

## 44m: lett. d, mancata assunzione di una prova decisiva

L'art. 495 co. 2 riguarda **solo** il **diritto alla prova contraria e decisiva** (838); il diritto alla prova in generale non è oggetto di ricorso per Cassazione.

È un **caso particolare di error in procedendo**, e **produce un rinvio**, perché la Cassazione può rilevare l'errore, ma non assumere la prova.

## 46m: lett. e, vizi della motivazione

Il vizio di motivazione non è un error in iudicando o procedendo, ma un **errore logico**, la **motivazione è lacunosa o contraddittoria**.

È il motivo più utilizzato perché è facile da individuare, e permette alla Cassazione di entrare nel merito, perché si esaminano le prove contenute nel fascicolo che viene inviato.

Inizialmente, la contraddittorietà o illogicità doveva derivare dalla sola motivazione, senza controllare gli atti (838, 839).

Successivamente, è stato aggiunto "ovvero da altri atti del processo...", ed i difensori possono indicare il vizio di motivazione, ed il relativo atto (839).

## 54m: contenuto e svolgimento del giudizio di Cassazione

Il ricorso attribuisce alla Cassazione la cognizione del procedimento limitatamente ai **motivi proposti**.
La Cassazione può decidere le **questioni rilevabili d'ufficio in ogni stato e grado di appello** (questioni di nullità assoluta, di incompetenza per materia per difetto, inutilizzabilità) e le **questioni che non sarebbe stato possibile dedurre in appello** (841).

## 55m: atti preliminari

Quando il presidente della Cassazione rileva una causa di inammissibilità, assegna il ricorso alla VII sez., che decide in camera di consiglio (848).

--- Spoglio dei ricorsi (850).

La sezione è composta con rotazione dei membri, e serve a diminuire il numero di ricorsi che vengono ammessi.

## 1h 5m: dibattimento

--- Dibattimento (854).

## 1h 6m: sezioni unite

Art. 618 co. 1: il ricorso è assegnato alle **sezioni unite** (851):

* Quando le questioni proposte sono di **speciale importanza**.
* Quando **bisogna risolvere contrasti giurisprudenziali fra le singole sezioni**.

**Art. 618 co. 1-bis**: se una sezione non condivide l'orientamento delle sezioni unite, deve rimettere la questione alle sezioni unite (852).

**Art. 618 co. 1-ter**: è espressione della funzione nomofilattica, anche se il ricorso è dichiarato **inammissibile per causa sopravvenuta** il **principio di diritto può essere comunque enunciato** (852).

## 1h 12m: fase rescindente e rescissoria, ricorso inammissibile o infondato

Il giudizio di Cassazione è diviso in due parti:

* **Fase rescindente**: riguarda l'ammissibilità del ricorso, e l'annullamento con rinvio, che rappresenta la regola.
* **Fase rescissoria**: riguarda la fondatezza del ricorso, e l'annullamento senza rinvio, che rappresenta l'eccezione, ed in alcuni casi permette la decisione nel merito.

Il **ricorso può essere inammissibile** (856):

* La **sentenza passa in giudicato**.
* La Cassazione non "conferma" le sentenze, perché opera sui ricorsi.
* I casi di inammissibilità include la presentazione del ricorso da soggetto non legittimato, o fuori termine, o fuori dai casi indicati dall'art. 606, etc.
* La **manifesta infondatezza** del ricorso permette di ridurre il numero di ricorsi.

Se il **ricorso è ammissibile**, si deve valutare se i **motivi sono fondati** (857).
Il rigetto richiede di **esaminare il ricorso**, e non la sentenza.
Il rigetto rende la sentenza definitiva ed irrevocabile.

## 1h 17m: annullamento senza rinvio

Se il ricorso è fondato, l'annullamento può essere con rinvio o senza rinvio (859).

L'annullamento senza rinvio è disposto in una serie di casi (859).

La logica dell'annullamento senza rinvio è contenuta nella lett. l, la Cassazione annulla senza rinvio se il giudice non ha alternative (861).

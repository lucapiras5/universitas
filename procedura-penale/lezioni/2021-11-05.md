# 2021-11-05

<!-- vim:set spelllang=it: -->

<!--
-->

## Perizia (0m)

È una prova dichiarativa, ma presenta differenze significative con la testimonianza.
Il perito è vicino alla figura del giudice.

È utilizzata frequentemente nei processi penali quando sono necessarie delle conoscenze specialistiche.

L'aumento delle conoscenze scientifiche aumenta anche i punti di vista, la perizia è "probabile", e "provabile".
In precedenza, il perito era considerato così vicino al giudice, che veniva visto come una sua estensione, ed era sottratto dall'ambito della prova.

Il giudice **non può decidere** sull'imputazione usando la sua **scienza privata**, solo quello che entra nel processo con gli atti può essere usato per il convincimento.
Le eccezioni sono i fatti notori e le massime di esperienza, che non richiedono prova perché sono apprese con la normale esperienza di vita.

Si riteneva che il perito non fosse un mezzo di prova, ma un ausiliare del giudice, e lo si sottraeva dall'analisi nel dibattimento.
Attualmente, il perito è considerato un mezzo di prova, e sullo stesso fatto possono esistere varie opinioni.

## Art. 220 co. 1: oggetto della perizia (8m)

--- Presupposto di ammissibilità: competenze tecniche, scientifiche o artistiche (296).

La perizia è ammessa quando il giudice **non sa quale significato dare** ad un fatto che vede di persona.
Nel caso in cui il **giudice abbia le conoscenze necessarie**, la giurisprudenza è incerta.
**Dall'art. 220 non si ricava un obbligo di perizia**, ma se il giudice non la dispone, deve motivare la sua decisione.

Nel caso di falso nummario, se il **falso è evidente, non c'è bisogno di ricorrere al tecnico della Banca d'Italia**.

Se serve **riconoscere una voce**:

* Se non si è certi dell'identità della persona, si deve disporre una perizia.
* Altrimenti, se serve solo la conferma che quella voce appartenga ad una persona conosciuta, si può utilizzare una testimonianza.

## Art. 220 co. 2: divieto generale di perizia psichiatrica (14m)

La perizia psichiatrica è ammessa:

* Nel procedimento di esecuzione per determinare le modalità più appropriate di applicare la pena (297)
* Nel procedimento di cognizione, perché altrimenti non si sarebbe altro modo, per determinare la **non-imputabilità** dell'imputato (297).

Altrimenti, è **vietata**.

Il giudice è obbligato a disporre perizia se **non basta la scienza privata**, e **non può utilizzare mezzi meno dispendiosi**.

## Confronto tra perito e testimone (18m)

Carnelutti cerca la differenza fra perito e testimone:

* Entrambi conoscono informazioni di cui il giudice non è a conoscenza.
* Il testimone è obbligato a testimoniare **sulla base dell'esperienza vissuta**.
* Il perito **agisce sulla base di un incarico** dato dal giudice.

Il **testimone esperto** è un testimone che è esperto nel campo in cui va a testimoniare, ma non va confuso con il perito.
Perito e testimone sono **incompatibili** fra di loro, il perito non può essere chiamato a testimoniare sui fatti oggetto di perizia.

Il perito produce una **relazione scritta**, ma **rende anche dichiarazioni** davanti al giudice nel dibattimento.

## Perito e giudice (23m)

Il perito può essere **nominato solo dal giudice**.
Nella procedura civile, il consulente tecnico d'ufficio (CTU) è l'equivalente del perito, ed il perito di parte è l'equivalente del consulente tecnico.

Il perito deve **astenersi** (cfr. art. 36) e può essere **ricusato**, in maniera analoga al giudice.
Serve per **garantire l'imparzialità del perito** (297).

Le **cause di incapacità** sono previste a pena di **nullità (relativa)**, perché sono nullità in materia di prova, speciali, e non riguardano il diritto di difesa (297).

Il **giudice deve valutare l'esito della perizia**, e **spiegare i motivi** per cui gli dà credito.
Vige il principio **iudex peritus peritorum**, anche se i processi sono più decisi dai periti che dai giudici.

## Esecuzione della perizia ed esame del perito (28m)

La perizia richiede **tempi lunghi**.
Non viene richiesta nel dibattimento, ma viene eseguita nelle **indagini preliminari con l'incidente probatorio** (299).

Di solito, il perito produce una **relazione scritta** in cui risponde ai questi posti dal giudice.
Può essere **esaminato** sul contenuto del suo accertamento tecnico, secondo le **modalità previste per la prova testimoniale** (art. 501 (299).

## Consulenza tecnica (32m)

Il **contraddittorio** nella perizia si realizza con la **nomina di CT**.

Il CT (299):

* Può **assistere al conferimento dell'incarico e formulazione dei quesiti**.
* Presenta al giudice **richieste, osservazioni e riserve**, che vengono messe a verbale.

Il CT può essere nominato **anche in assenza di perizia**.
Nel codice precedente, i CT potevano essere nominati solo a seguito della nomina di un perito (300).

## Perizia genetica: introduzione (35m)

È una perizia recentemente regolata in maniera specifica.
La disciplina dell'art. 224-bis è integrata dalla l. 85/2009, che attua l'obiettivo dell'UE di adottare una disciplina della prova genetica che favorisca la collaborazione giudiziaria.

In Italia il problema della perizia genetica si è posto negli anni '90.
Una statua della Madonna a Civitavecchia piangeva sangue.
Nasce un caso penale per abuso della credulità popolare (il reato è stato depenalizzato nel 2016).

Si stabilisce che il sangue è di origine umana, e non animale.
Si chiede al proprietario del campo in cui si trovava la statua se acconsente al prelievo sanguigno.
Il proprietario si rifiuta, e non può essere costretto, perché la legge non prevedeva il prelievo di campione biologico coattivo (necessaria per l'art. 13 Cost.).

Il procedimento si conclude con l'assoluzione, ma il problema rimane ogni volta che la persona non acconsente.
Il legislatore non modifica la legge, anche se la Corte Costituzionale evidenzia che l'indagine genetica è efficace.

Nel frattempo, i PM trovavano modi per trovare tracce genetiche.
Ad es., pedinare la persona, e sequestrare le tazzine, mozzicone di sigaretta, etc. da confrontare con il reperto biologico trovato in precedenza.

Nel 2005, si verifica un attentato in Inghilterra, e una delle persone implicate nella realizzazione del reato si sposta in Italia.
Si pone il problema di cooperazione fra polizie europee, perché l'Italia non aveva una normativa sulla prova genetica.
Vengono fatte pressioni per introdurre il prelievo coattivo a fini di polizia.

La l. n. 85/2009 introduce l'art. 224-bis.

## Perizia genetica: art. 224-bis (50m)

--- Contenuto dell'art. 224-bis co. 1 (297, 298).

Non viene menzionato il prelievo coattivo di sangue.

Si richiede una **certa gravità minima** per i reati, in maniera analoga rispetto alle misure cautelari, perché si sta limitando la libertà personale, anche se in misura ridotta.

--- Tutela della salute e dignità della persona (298).

A parità di risultato, vengono scelte le tecniche meno invasive per il **principio di proporzionalità**.

L'ultimo comma prevede che **l'atto è nullo** se la persona **non è assistita dal difensore nominato** (298).
È una **nullità implicitamente assoluta**, perché **anche se è una nullità speciale**, consiste nella **mancanza di un difensore, quando è richiesta la sua presenza**, e quindi rientra nell'art. 179.

## Conservazione dei campioni nella banca dati genetica (59m)

Non è contenuta nel codice, ma è disciplinata dalla l. 85/2009 che ratifica il trattato di Prűm sulla cooperazione transfrontaliera.

Presso la **banca dati nazionale DNA** (che fa parte del Ministero dell'Interno) sono **conservati i profili di DNA** delle **persone arrestate o condannate per delitti di medio-alta gravità**.
Sono sistematicamente sottoposti a prelievo coattivo in caso di recidiva futura, ma si prevede la possibilità di far distruggere il campione.

Precedentemente esistevano più banche dati, che sono state riunite all'interno della banca dati nazionale.

Si incrocia il **campione biologico** con il **reperto trovato** per ottenere informazioni sulla presenza o meno dell'imputato sul luogo del delitto.
Si pone il problema delle tracce biologiche trovate sul luogo del delitto, ma che potrebbero essere state aggiunte per incolpare altri.

## Domanda: casi in cui la perizia genetica non è attendibile (1h 7m)

Tendenzialmente i giudici si attengono ai risultati della perizia genetica, a meno che non si sollevino questioni in merito.
Ad es., il caso di Yara Gambirasio.

Possono sorgere problemi nella catena di custodia e conservazione del reperto, che possono influire sull'affidabilità della perizia.

## Riapertura di casi (1h 9m)

Uno dei casi di revisione della sentenza di condanna è l'emersione di nuove prove che non erano state esibite nel processo.
La perizia genetica è recente, e si possono riaprire casi chiusi prima della sua esistenza.

Molti casi di revisione della condanna hanno successo, specie se la condanna era fondata su una ricognizione, che tende ad essere poco affidabile.

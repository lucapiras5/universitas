# 2021-10-15

## 0:00 Interrogatorio: modalità di svolgimento

- L'interrogatorio è libero, e non si può usare violenza contro la persona
- Non si possono utilizzare strumenti o tecniche idonee ad alterare la capacità di autodeterminazione o di ricordare i fatti dell'imputato
- Vige sempre il limite del nemo tenetur se ipsum accusare, che vale sia per l'indagato che per il testimone
- Se l'indagato decide spontaneamente di sottoporsi ad un interrogatorio e rispondere nel merito, l'autorità requirente può fare tutte le domande che ritiene
- Gli unici limiti sono il divieto di "domande nocive", che sono idonee a nuocere a ledere la sincerità e genuinità delle risposte, ed il divieto di ledere la dignità della persona

## 5:34 Interrogatorio: avvertimento art. 64 co. 3 lett. a)

- Sono previsti all'art. 64, e l'autorità deve necessariamente darli, a pena di nullità dell'atto
- L'art. 64 co. 3 lett. a) prevede il primo avvertimento, tutto quello che l'indagato o imputato dirà potrà essere utilizzato contro di lui, ossia anche per motivare una sentenza di condanna
- Tuttavia, il giudice non è tenuto a pronunciarsi nel senso della condanna, e vale sempre il principio del libero convincimento
- Nel sistema penale, non esistono prove legali, se la confessione è spontanea è considerata la "regina delle prove", ma altrimenti non ha valore (ad es., le confessioni estorte con torture nel processo inquisitorio)

# 8:44 Interrogatorio: avvertimento art. 64 co. 3 lett. b)

- Salvo l'obbligo di fornire le proprie generalità (art. 66) il soggetto ha la facoltà di non rispondere, è il diritto al silenzio
- In ogni caso, il procedimento seguirà il suo corso

## 9:03

- L'imputato rende dichiarazioni che riguardano la responsabilità di altri, assumerà in ordine a tali atti l'ufficio di testimone, salvi i casi di incompatibilità (art. 197)
- L'imputato non può mai assumere l'ufficio di testimone rispetto al fatto proprio, imputato e testimone sono figure agli antipodi
- Il testimone ha l'obbligo di rispondere secondo verità, mentre l'imputato non ha né l'obbligo di sottoporsi all'esame (diritto al silenzio) né ha un obbligo di verità penalmente sanzionato
- Rispetto al fatto altrui, solo dopo che la sentenza di condanna sia divenuta irrevocabile, ed in alcuni casi, l'imputato può diventare testimone
- Tuttavia, è un tipo di testimonianza particolare, chiamato "testimonianza assistita", in cui è anche presente il difensore (assente nella normale testimonianza), e altre regole per evitare di violare il limite del nemo tenetur se ipsum accusare

## 11:55

- Se l'imputato decide di sottoporsi all'interrogatorio, l'art. 65 richiede che l'AG procedente contesti chiaramente il fatto di reato attribuito contro l'indagato, ed indichi gli elementi di prova e le fonti

## 13:51

- L'interrogatorio può essere reso davanti al PM o giudice
- Se è reso davanti al giudice del dibattimento si chiama esame, e non interrogatorio, ma l'imputato comunque non è un testimone
- Il testimone è neutro rispetto ai fatti, ed è costretto a partecipare
- In generale, il sistema ripugna l'idea di costringere l'imputato, anche se in teoria potrebbe essere il migliore depositario della verità
- Tuttavia, una considerazione del genere quasi presuppone che l'imputato è colpevole del fatto
- Pertanto, il divieto di costringere l'imputato a rendere una "testimonianza" è coerente sia con il diritto di difesa, che con la presunzione di innocenza

## 17:42 Interrogatorio di garanzia

- L'interrogatorio di garanzia è previsto dall'articolo 294, ed ha la funzione di assicurare l'immediato controllo da parte del giudice, dopo l'applicazione di una misura cautelare personale in tempi molto ridotti
- Il giudice deve verificare la presenza di gravi indizi di colpevolezza ed esigenze cautelari
- La misura cautelare viene applicata a sorpresa, senza contraddittorio fra le parti, ed a questo serve l'intervento del giudice

## 19:12 Parti eventuali

- L'imputato è parte necessaria del processo, senza imputato non c'è processo
- Le parti eventuali sono parti la cua presenza non è necessaria
- La prima parte eventuale, e forse la più importante, è la parte civile
- Va distinta dalla persona offesa del reato, che sono trattati in due titoli diversi

## 20:25 Persona offesa

- La persona offesa è il titolare del bene giuridico tutelato dalla norma incriminatice
- Ad es., nei reati contro il patrimonio, la persona offesa è il titolare del bene rubato, nel reato di omicidio chi è stato ucciso, ecc...
- La parte civile può coincidere con la persona offesa, ma non deve
- Ad es., nell'omicidio la parte civile sono i prossimi congiunti, eredi universali del morto, che si costituiscono parte civile nel processo penale
- La persona offesa è un concetto penalistico, la parte civile ha natura "civilistica"

## 22:50 Domanda: Caso Regeni ...

- Il processo si può celebrare solo se l'imputato ha avuto rituale conoscenza del fatto che esiste un processo a suo carico
- Il GIP deve verificare se l'imputato sia assente involontariamente, e non conosca dell'esistenza del processo, sospendere il processo e richiedere la notifica
- Dal punto di vista dell'imputato, un processo celebrato in contumacia sarebbe ingiusto
- Dalla parte di vista della persona offesa del reato, un sistema che permette di sospendere il processo in assenza dell'imputato è ingiusto
- La parte offesa c'è sempre, ma la persona danneggiata non deve necessariamente costituirsi come parte civile

## 27:29 Domanda: ...

- Il codice prevede che le notifiche siano regolari, ed il giudice deve verificare se sono andate a buon fine
- Se la mancata notifica degli atti è dovuta a problemi politici, la questione esce fuori dal processo

## 29:09 Domanda: ...

- Per i latitanti, si applicano le stesse regole (il processo continua se il latitante è consapevole dell'esistenza del processo)
- L'istituto dell'assenza è stato riformato in relazione all'art. 6 della CEDU (diritto dell'imputato di conoscere del suo processo)
- La vecchia disciplina della contumacia non permetteva all'imputato di conoscere se il processo si stava celebrando

## 31:32 Domanda: se la persona offesa non è parte processuale

- La persona offesa è soggetto del processo, come il giudice, e può diventare parte solo se si costituisce come parte civile
- La distinzione rileva anche per il fatto che alcuni diritti sono riconosciuti solo alla parte, e non anche alla persona offesa
- Con la direttiva 29/2012, che detta norme minime per le vittime del reato, alcuni diritti riconosciuti solo alla parte civile sono stati estesi anche alla persona offesa
- Il sistema prevedeva la tutela degli interessi della persona offesa solo nella fase delle indagini preliminari
- Se la persona offesa non si costituiva come parte civile, i suoi diritti si affievoliscono nell'udienza preliminare e dibattimento
- Alla persona offesa non sono riconosciuti molti diritti, e quelli riconosciuti rimangono lettera morta per assenza di risorse

## 33:34 Parte civile

- È la persona danneggiata dal reato, che ha il diritto a chiedere il risarcimento, e delle istituzioni, ai sensi dell'art. 185 cp.
- Il risarcimento del danno nel processo penale richiede la costituzione di parte civile, che consiste in una richiesta depositata nella cancelleria del giudice, o direttamente in udienza, con cui si chiede il risarcimento dei danni
- La costituzione di parte civile può avvenire solo dopo l'esercizio dell'azione penale, e non si può parlare di "parte civile" durante le indagini preliminari
- Inoltre, deve avvenire entro l'udienza preliminare, o l'accertamento della costituzione delle parti prima del dibattimento
- Una volta che si è aperto il dibattimento, non è più possibile dichiararsi parte civile nel processo penale

<35:44>

## 52:05 Difensore

## 53:54 Processi contro le Brigate Rosse

- Pietro Bertolazzi dichiara di non voler essere rappresentato da un difensore, perché la considerava un'imposizione di avvocati di regime
- I giudici rimettono alla Corte Costituzionale il quesito se fosse legittima l'obbligatorietà della difesa tecnica, o se il diritto di difesa dell'art. 24 Cost. permettesse l'autodifesa esclusiva del soggetto
- Nella sent. Corte Cost. n. 125/1979 (e 188/1980) la Corte afferma che la difesa tecnica è obbligatoria, inviolabile, ecc...
- È per questo motivo che esiste la figura del difensore d'ufficio

## 56:25 Nomina del difensore

- L'imputato può avere fino ad un massimo di due difensori di fiducia (art. 96 co. 1)
- La nomina del difensore di fiducia si fa con dichiarazione, o raccolta a verbale (ad es., durante una perquisizione), o con dichiarazione resa dal difensore, o con raccomandata (art. 96 co. 2)
- La nomina del difensore di fiducia da parte di una persona fermata, arrestata o in custodia cautelare può essere effettuata da un prossimo congiunto, se l'imputato non ha provveduto (art. 96 co. 3)
- Se l'imputato non ha un difensore di fiducia, o perché non ne ha nominato uno, o perché ha revocato il mandato, dato che la difesa tecnica è obbligatoria, viene nominato un difensore d'ufficio
- Il difensore d'ufficio è comunque remunerato dall'imputato, e non va confuso con il patrocinio a spese dello Stato (riservati ai soggetti il cui reddito è sotto una certa soglia)
- I difensori d'ufficio sono scelti fra avvocati iscritti in apposite liste, e che devono avere determinati requisiti (tra cui aver superato un corso per la difesa d'ufficio, organizzato dall'ordine degli avvocati)
- L'assegnazione del difensore d'ufficio avviene casualmente,

## 1:01:19 Domanda: definizione di parte civile

- La parte civile è il soggetto danneggiato dal reato, che ha diritto a costituirsi parte civile per le restituzioni ed il risarcimento dovuti per il danno causato dal reato
- È un concetto essenzialmente civilistico, il danneggiato è chi ha subito un danno economicamente risarcibile

## 1:02:18 Domanda: se la parte civile può ritirarsi dopo il primo grado di giudizio

- La parte civile può ritirarsi dopo il primo grado di giudizio
- Il principio di immanenza prevede solo che la costituzione abbia effetto in ogni stato e grado del processo, e pertanto non debba essere reiterata nei gradi successivi
- Non impone che la parte civile non possa ritirarsi, e anzi, se non presenta le proprie conclusioni all'esito del giudizio di primo grado (art. 523), si intende come una rinuncia implicita

## 1:03:41 Nomina del difensore (cont.)

- Anche le altre parti private hanno un difensore
- La parte civile, il responsabile civile ed il civilmente obbligato per la pena pecuniaria stanno in giudizio con un difensore munito di procura speciale
- Il domicilio legale delle parti eventuali è previsto ex lege presso il loro difensore, mentre per l'indagato e imputato il domicilio può essere eletto presso altre sedi
- La persona offesa può avere un difensore di fiducia o ufficio, e nominare un domicilio

## 1:04:53

- L'art. 103 è una norma che contiene una serie di garanzie di libertà per il difensore, per garantire la sua indipendenza ed il diritto di difesa
- Prevede che negli studi professionali, o nelle loro pertinenze, non possono avvenire ispezioni, perquisizioni o sequestri
- Gli atti possono essere compiuti solo in due ipotesi tassative (il difensore è imputato in qualche misura, o per rilevare tracce o altri effetti materiali del reato o per ricercare cose o persone predeterminate) (art. 103 co. 1)
- Ispezioni, perquisizioni e sequestri devono essere compiuti solo dalla AG (PM o giudice, non la PG) (co. 4)
- L'autorità precedente deve dare preventiva comunicazione all'ordine di appartenenza del difensore, in modo che anche il consiglio dell'ordine possa vigilare che la procedura avvenga senza ledere le garanzie del difensore (co. 3)
-

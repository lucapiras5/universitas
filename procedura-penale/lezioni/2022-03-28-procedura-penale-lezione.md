# 2022-03-28

<!-- vim:set spelllang=it: -->

<!-- inizio: 8m -->

## 8m, 0m: conclusione dell'UP

Si pone il problema della **regola di giudizio** per risolvere l'incertezza fra sentenza di non luogo a procedere e decreto di rinvio a giudizio (553).

Al termine del dibattimento, la **presunzione di innocenza** comporta che in mancanza di prove, l'imputato sia assolto.

L'UP serve a **controllare l'esercizio dell'azione** del PM, e la **sentenza di non luogo a procedere** serve ad arrestare il procedimento prima che arrivi ad un provvedimento di non-condanna.

## 14m, 6m: Sentenza di non luogo a procedere

È **suscettibile di diventare definitiva**, ma **può essere revocata** (cfr. art. 434) (558).

Art. 425 co. 1: ripete le formule dell'art. 129 (553).

## 17m, 9m: regola di giudizio (art. 425 co. 3)

L'art. 425 co. 3 prevede **due regole di giudizio**:

* **Insufficienti, contraddittori**: è la regola di giudizio che si usa al **termine del dibattimento** (art. 530 co. 1).
* **Non idonei a sostenere l'accusa**: è la regola di giudizio per **l'archiviazione** (cfr. art. 125 disp. att.).

Sono **due criteri diversi e tendenzialmente incompatibili**:

* La regola di giudizio del **dibattimento** riguarda una **situazione probatoria pienamente definita**, ed in **caso di incertezza (perché gli elementi sono insufficienti o contraddittori) il giudice sceglie il proscioglimento** (cfr. art. 530 co. 2).
* La seconda regola di giudizio dell'art. 125 disp. att. riguarda una **situazione probatoria ancora in sviluppo**, ed è una **regola pensata per situazioni processuali**, perché prevede una qualificazione di tipo prognostico.

Il **giudice deve scegliere una delle due regole**, e prevale la seconda regola.

## 26m, 18m: riforma futura dell'art. 425

La riforma processuale introdurrà una nuova regola di giudizio, "quando gli elementi acquisiti non consentono una ragionevole previsione di condanna" (analoga all'art. 125 disp. att.).

La formulazione attuale dell'art. 425 fa arrivare a dibattimento troppi procedimenti che poi destinati ad essere prosciolti.
Imporre una prognosi di esito del dibattimento dovrebbe aumentare il numero di sentenze di non luogo a procedere.

## 35m, 27m: impugnazione e revoca della sentenza di non luogo a procedere

--- **Impugnazione**: dal PM, imputato e persona offesa, con appello e ricorso per Cassazione, può risultare nella **decisione di rinvio a giudizio** o **conferma** del non luogo a procedere (557, solo accenni).

--- **Revoca**: per il **sopraggiungere di nuove prove**, che possono determinare il rinvio a giudizio (558).

## 37m, 29m: decreto di rinvio a giudizio

Viene emesso quando si esclude il non luogo a procedere, lo emette il GUP (559).
Il rinvio a giudizio è emesso quando c'è una ragionevole previsione di condanna, secondo la nuova regola.

Art. 429: contenuti del decreto, previsti a pena di invalidità (nullità) (560).
Il **decreto non è impugnabile**, ma la mancanza di uno di questi elementi permette **l'impugnazione della sentenza di primo grado**, ed un travolgimento di quanto è avvenuto dopo il decreto di rinvio a giudizio.

Contenuto (560):

* **Fatto**, enunciato in forma chiara e precisa (cfr. art. 416), suscettibile di modifiche (art. 423), si **consolida l'imputazione** che il **giudice del dibattimento** dovrà **tenere in conto per emettere la sentenza** (lett. c) (559).
* **Enunciazione sommaria delle fonti di prova** (lett. d).
* **Giudice competente** (lett. e).
* **Luogo, giorno, ora** (lett. f) con il rispetto del **termine dilatorio** per dare tempo alla difesa per prepararsi (561).

## 41m, 33m: divieto di motivazione del decreto di rinvio a giudizio

Nel sistema di motivazione, l'equivalente della sentenza di non luogo a procedere era la "sentenza di proscioglimento istruttorio", ma si usava anche la "sentenza di rinvio a giudizio".

Negli anni '70 la sentenza di rinvio a giudizio viene degradata ad ordinanza.
Il codice del 1988 l'ordinanza di rinvio diventa decreto di rinvio a giudizio.

Sentenze ed ordinanze devono essere motivate, ma i decreti non sono motivati, in modo da non influenzare il giudice del dibattimento (558).

I decreti non devono essere motivati, a meno che la legge lo richieda.
L'udienza preliminare prevede un contraddittorio formalizzato e di lunga durata, ma si usa comunque un provvedimento non motivato (560).

## 47m, 39m: domanda: cosa accade se il decreto viene motivato?

È successo subito dopo l'introduzione del codice.

Le sentenze di non luogo a procedere venivano impugnate davanti alla corte d'appello, che si trovavano davanti un provvedimento motivato, ma potevano essere convinte di dover disporre il rinvio a giudizio.
Pertanto, **motivavano il decreto di rinvio a giudizio**.

Il problema era che non sono previste invalidità, e le nullità sono tipicamente collegate a qualcosa che manca, non qualcosa che è in eccesso.

L'art. 429 è **sprovvisto di una sanzione processuale**.

Tuttavia, le motivazioni richiedono uno sforzo del giudice, ed è improbabile che un provvedimento sia motivato se la legge non lo richiede.
I pochi casi che sono successi erano casi di **appello contro la sentenza di non luogo a procedere**, dove la corte d'appello si sentiva in dovere di motivare la diversa decisione rispetto a quella del GUP.

Il divieto di motivazione serve a **tenere separate le due fasi**.

## 53m, 45m: formazione dei fascicoli processuali

Il **materiale conoscitivo della fase preliminare** viene diviso nel **fascicolo del dibattimento** (art. 431) e nel **fascicolo del PM** (art. 433).
L'operazione serve per **preservare l'imparzialità del giudice del dibattimento**.

Nella fase previgente, tutto il materiale raccolto durante l'istruttoria poteva essere utilizzato senza limiti dal giudice del dibattimento.
La separazione dei fascicoli è funzionale alla separazione delle fasi.

La **versione più radicale** del principio impedirebbe l'uso di qualsiasi atto conoscitivo prodotto nella fase preliminare.
In pratica, si prevede che una **serie di atti** sono **inseriti nel fascicolo del dibattimento, che sono ripresi dal fascicolo del PM**, a cui si **aggiungono gli atti del difensore**.

## 58m, 50m: formazione del fascicolo per il dibattimento

Art. 431: elenca gli **atti conoscibili dal giudice del dibattimento**.
Sono inclusi gli **atti irripetibili**, intesa come **irripetibilità originaria**.

L'irripetibilità è usata spesso come una sanatoria per l'inutilizzabilità.
Normalmente, gli atti devono essere ripetuti in dibattimento, ma se l'atto è diventato irripetibile, dato che comunque è stato formato da un'autorità pubblica, è utile utilizzarlo comunque.

Si deve trattare di **irripetibilità originaria**, ossia **prevedibile in astratto**.
È il caso di alcuni atti di PG (ad es., perquisizioni, ispezioni, etc.).

La **irripetibilità sopravvenuta** è disciplinata nell'art. 512.
Deve essere **imprevedibile**, perché se era prevedibile si poteva usare **l'incidente probatorio**.

Gli artt. 431 e 512 riguardano lo stesso fenomeno, la possibilità di recuperare in dibattimento in via eccezionale atti che altrimenti non potrebbero essere utilizzati dal giudice del dibattimento.

L'art. 431 si riferisce:

* Agli atti non ripetibili compiuti da PG, PM e difensore.
* Agli esiti dell'incidente probatorio, che possono essere già utilizzati in dibattimento, con il sacrificio del principio di immediatezza (il giudice che assiste all'assunzione della prova è diverso da quello che poi valuta la prova).

1h 5m: il **corpo del reato e le cose pertinenti al reato** entrano nel fascicolo, a meno che non debbano essere conservate altrove.

1h 6m: gli **atti che le parti concordano di far entrare** (cfr. art. 111 co. 5 Cost.)

## 1h 7m, 59m: fascicolo del PM

È inaccessibile al giudice del dibattimento, e accessibile alle sole parti.

Sarebbe più corretto chiamarlo "fascicolo a disposizione delle parti", perché contiene anche gli atti dell'indagine di parte.
Il **fascicolo del dibattimento** contiene **pochi atti rispetto al fascicolo del PM**.

Nel **dibattimento**, le **richieste di assunzione di prove vengono dalle parti**.
Il **giudice ha una visione incompleta**, le **parti hanno una visione completa**.

Le parti possono **discutere sulla composizione del fascicolo** prima del dibattimento.

## 1h 11m, 1h 3m: indagini integrative del PM

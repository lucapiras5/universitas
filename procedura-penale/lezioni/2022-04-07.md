# 2022-04-07

<!-- vim:set spelllang=it: -->

<!-- inizio: 12m -->

## 15m: c.d. discovery predibattimentale

Art. 468 (666):

* Difesa e PM devono informarsi a vicenda di quali elementi vogliono utilizzare per provare e difendersi contro l'accusa.
* Devono indicare i **testimoni, periti, CT, e persone nell'art. 210** (coimputati o imputati in procedimenti connessi per i quali si procede separatamente).
* La **lista e l'indicazione delle circostanze su cui verte l'esame** deve essere presentata **7 giorni prima del dibattimento, a pena di inammissibilità della richiesta di prova**.

Art. 493 co. 2: si ammettono **prove non incluse nella lista dell'art. 468**, se la **parte dimostra di non averle potute indicare tempestivamente** (666).

## 19m: verifica della costituzione delle parti

All'inizio del dibattimento, si deve verificare la costituzione delle parti.
È stato già fatto nell'UP, ma si ripete nel dibattimento, secondo le stesse regole dell'UP (art. 484 co. 2-bis) (676).

La parte civile si può costituire nell'UP, e la costituzione delle parti è il **momento finale per la costituzione della parte civile**, altrimenti decade (cfr. art. 79 c.p.p.).

<!-- saltato nella diapositiva: assenza dell'imputato, legittimo impedimento del difensore (675, 676, 677) -->

## 20m: questioni preliminari

Dopo l'accertamento della costituzione delle parti, ma **prima della dichiarazione di apertura del dibattimento**.
Si definiscono le questioni preliminari, in modo che il dibattimento si occupi solo delle richieste di prova, assunzione di prova, e discussione sulle prove assunte (677).

Il **termine è improrogabile** (677).

Art. 491, co. 1:

* Questioni di **incompetenza per territorio o connessione**.
* Questioni di **incompetenza di materia per eccesso** (ad es., la corte d'assise giudica un reato di competenza del giudice ordinario), mentre l'incompetenza di materia per difetto è molto più grave, e può essere rilevata in ogni stato e grado del processo.
* Le **nullità relative** (cfr. art. 181).
* L'eventuale **citazione di altre parti eventuali** (responsabile civile, civilmente obbligato).
* L'eventuale **intervento di enti rappresentanti interessi della persona offesa**.

Queste questioni devono essere sollevate improrogabilmente prima della dichiarazione di apertura del dibattimento.
Se il termine è superato, la nullità non può essere riproposta, ma se il termine è rispettato, la nullità può essere riproposta anche in seguito.

Art. 491 co. 2:

* Sono eccezioni che possono essere proposte **anche nel dibattimento, se la possibilità di proporle sorge solo in quel momento**.
* Il fascicolo del dibattimento.
* Riunione o separazione dei processi.

## 27m: principi del dibattimento - pubblicità

* Il dibattimento è l'unica fase pubblica del procedimento penale, ma gli atti più importanti si svolgono prima del dibattimento.
* Il processo a porte chiuse si svolge solo in casi particolari. Ad es., processo minorile, processi nei confronti di adulti per ragioni di ordine pubblico, sicurezza, etc.
* Il processo a porte chiuse è l'eccezione, e non la regola.
* La pubblicità non è affermata esplicitamente nella Costituzione, nemmeno nell'art. 111 co. 3, che riproduce l'art. 6 CEDU, ma a differenza dell'articolo, non riproduce la "pubblicità".
* Tuttavia, dato il loro **valore paracostituzionale**, è possibile chiedere alla Corte Costituzionale di dichiarare una norma interna in contrasto con le norme interposte (cfr. le sentenze gemelle del 2007).
* Pertanto, può essere considerata un valore costituzionale, anche se non espressamente menzionato (668, 669).

## 33m: immediatezza e concentrazione

* Il dibattimento si dovrebbe svolgere in un'udienza, o più udienze in giorni successivi (671).
* Tuttavia, spesso le udienze sono a distanza di mesi, o devono essere rinviate per l'assenza di un testimone.
* Il principio di concentrazione serve a garantire la vicinanza del giudice rispetto agli atti che servono per la decisione (656).
* Non esistono sanzioni processuali, e l'unico modo per farlo rispettare è di ridurre il più possibile il numero di dibattimenti.

## 36m: domanda - somiglianza con il rito del lavoro
 
Fra i riti civili il rito del lavoro è quello che si avvicina di più al modello penale.
Si distingue fra "giustizia distributiva" e "giustizia commutativa":

* La seconda riguarda i rapporti orizzontali fra soggetti, tipica del processo civile, e riguardano "l'avere" (denaro).
* La prima riguarda i rapporti fra suddito e potere pubblico, tipica del diritto penale, e riguardano "l'essere" delle persone.

Il processo del lavoro veniva chiamato "processo civile inquisitorio", l'elemento inquisitorio serve a compensare la parte più debole.

## 38m: (cont.) principio di immediatezza

Il principio di immediatezza protegge due esigenze:

* Concentrazione: il giudice deve avere la percezione diretta delle prove al momento della decisione (cfr. art. 477).
* Immutabilità: il giudice che decide deve essere lo stesso che ha assunto le prove (cfr. art. 525).

Art. 525 co. 2: il giudice che delibera deve essere lo stesso che assunto le prove, **a pena di nullità assoluta**.

## 41m: diritto alla prova

Il diritto di difesa raggiunge la massima estensione nel dibattimento, perché la difesa è allo stesso livello del PM (655).

In precedenza, il **diritto alla prova** (cfr. art. 190) è limitato (678).
Ad es., richiesta di incidente probatorio, giudizio abbreviato complesso con richiesta di prove.

La formazione della prova deve essere avvenire in dibattimento (cfr. art. 111 co. 4 Cost.), secondo le norme che regolano l'istruzione dibattimentale (655).

## 45m: dichiarazione di apertura del dibattimento

Art. 492: compiuto il pre-dibattimento, il presidente dichiara aperto il dibattimento, e l'ausiliario dà lettura dell'imputazione contenuta nel decreto di rinvio a giudizio.

Si **ribadisce il tema già espresso nel decreto di rinvio a giudizio, intorno al quale ruota l'attività dibattimentale**.

L'indagine preliminare si conclude con una richiesta di rinvio a giudizio, che contiene un'imputazione.
L'imputazione può essere modificata nell'UP, ed il decreto che conclude l'UP contiene un'imputazione (cfr. art. 429) (678).

Il giudice deve decidere sull'imputazione contenuta nel decreto, e se decide su altro, va in ultra-petizione, oltre il richiesto, e le relative attività sarebbero invalide.

## 48m: fasi dell'udienza dibattimentale

**Richieste di prova**:

* Artt. 493 a 495.
* L'art. 494 riguarda le dichiarazioni spontanee, meno importanti.

**Istruzione dibattimentale**: è il cuore del dibattimento, dove si formano le prove che dovranno essere valutate dal giudice.

* **Prove orali**: idealmente, l'istruttoria dibattimentale si dovrebbe esaurire con le prove orali (artt. 406 a 506).
* **Letture**: permettono di **recuperare atti dell'indagine preliminare** (artt. 511 a 514).

**Discussione**: art. 523, la legge prevede l'ordine in cui i soggetti partecipano alla discussione.

## 50m: richiesta di prova

Il **giudice non conosce cosa è successo nella fase preliminare**, ed il **fascicolo del dibattimento** contiene meno atti rispetto al fascicolo del PM (andrebbe chiamato più correttamente fascicolo delle parti) (678).

(54m) Le **parti devono richiedere l'assunzione di prove al giudice**, e devono **indicare i fatti da provare con quella prova** (678).

## 56m: limite della richiesta di prova, riforma del 1999

La versione originaria dell'art. 493 prevedeva la rubrica "esposizione introduttiva", dopo un evento nel 1995 è stata modificata.

L'esposizione introduttiva (adesso si chiama "richiesta di prova") non può svelare gli atti investigativi che il giudice dibattimentale non dovrebbe conoscere.

Nel 1995 si sta svolgendo un processo in Sicilia contro il Sen. Andreotti per concorso esterno in associazione mafiosa.

Erano presenti più PM a rappresentare l'accusa, perché dovevano ricostruire i rapporti tra mafia e politica dalla fine della seconda guerra mondiale fino agli anni '90.

L'esposizione introduttiva è lunga richiama continuamente atti di indagine, ed il difensore di Andreotti contesta subito l'abuso della norma, e l'introduzione di elementi che il giudice non dovrebbe conoscere.
Il tribunale intima ai PM di terminare l'esposizione introduttiva.

Nel 1999, il legislatore riforma la rubrica dell'art. 493 in "richiesta di prova", più neutro di "esposizione introduttiva", ed il contenuto è stato cambiato per evitare abusi.
I PM argomentavano di essere più onerati di dover dimostrare che le loro richieste di prova sono pertinenti riguardo al fatto di provare, ed è necessario illustrare fatti dell'indagine preliminare (678).

## 1h 3m: mezzi di prova non inclusi nelle liste, accordo su acquisizione di prove

I mezzi di prova non inclusi nelle liste (cfr. art. 468) (cfr. 666) **non sono ammessi, salvo omissione incolpevole** (art. 493 co. 2) (679).

Le **parti possono concordare l'acquisizione di prove** (679, 680).

## 1h 4m: provvedimento del giudice sulla richiesta di prova

La richiesta di prova **impone al giudice di decidere** se accogliere la richiesta o meno, secondo i criteri dell'art. 190 co. 1 (diritto alla prova orale), limitazioni dell'oralità (art. 190-bis e 238) (679).

--- Diritto alla prova: diritto ad ottenere una pronuncia del giudice sulla richiesta, non di vedersi la richiesta accolta (678).

--- Criteri: rilevanza, non-superfluità, utilizzabilità (679).

## 1h 7m: prove a discarico

Art. 495 co. 2: il giudice è "quasi obbligato" ad assumere la prova contraria, esiste una presunzione di rilevanza (680) e non-superfluità, e l'unico criterio applicabile è la non-utilizzabilità.

Si prevede il **ricorso per Cassazione per omessa assunzione di una prova contraria** (cfr. art. 495 co. 2) (art. 606 co. 1 lett. d) (680).

## 1h 15m: istruzione dibattimentale

È il cuore del dibattimento, e consiste nell'acquisizione di prove orali, ed eccezionalmente, prove scritte.

Per le prove orali, il modello è l'esame testimoniale (cfr. art. 498 e 499).
Il **contraddittorio nella formazione della prova** significa che le **parti contribuiscono a formare la prova, con un esame e controesame**.

Nel codice previgente, il giudice poneva le domande al testimone, nel modello attuale, le parti pongono le domande al testimone davanti al giudice, che ha un ruolo passivo, e di "arbitro".
L'esame incrociato è la tipica affermazione della formazione della prova in contraddittorio (699).

Questo vale solo per il procedimento penale, negli altri procedimenti di solito il giudice pone le domande, o la testimonianza è vietata.

## 1h 18m: domande vietate

Il presidente del collegio sorveglia lo svolgimento dell'esame (699).

**Domande suggestive**: suggeriscono una risposta, sono vietate a chi ha citato il testimone, non sono vietate all'altra parte (700).
Ad es. "aver visto una macchina di un certo colore", se il testimone risponde in maniera affermativa sta affermando anche il colore della macchina.

L'altra parte può usare domande suggestive per screditare l'affidabilità del testimone presentato dall'altra parte (700).

**Rispetto della persona**: nel codice precedente il giudice poneva le domande, e dettava la risposte, riformulandole.
Nel codice attuale, le parti pongono le domande, e le risposte dei testimoni sono riprodotte parola per parola.
Si vuole evitare che le **parti ledano il rispetto del testimone** per fare pressione sul testimone (700).

**Domande idonee a indurre risposte insincere**: sono sempre vietate, a differenza delle domande suggestive (700).

**Tutela delle parti deboli**: il giudice pone le domande al minorenne e infermo di mente maggiorenne (700).

## 1h 24m: contestazioni (art. 500)

**Finalità principale della contestazione**: quando il testimone (inclusi i collaboratori di giustizia) rende al giudice del dibattimento una **dichiarazione difforme** rispetto a quella resa al **PM o PG** (683, 684).

Il giudice non può accorgersi della difformità, gli atti nel fascicolo del PM sono conosciuti solo dalle parti.
Le **parti possono usare la difformità per screditare il testimone** (art. 500 co. 2) (683, 684, 685).

**Finalità collaterale**: **in alcuni casi, la contestazione diventa prova**, e quindi **un atto di indagine diventa un atto utilizzabile per il giudizio di colpevolezza da parte del giudice dibattimentale**.

## 1h 30m: provata condotta illecita

In alcuni casi, l'atto può essere trasportato nel fascicolo del dibattimento, e utilizzato come prova.

**Dichiarazione nel dibattimento resa a seguito di pressioni illecite sul dichiarante**: il testimone è stato minacciato, e si preferisce la dichiarazione resa durante le indagini preliminari rispetto a quella resa in dibattimento e "inquinata" dalla pressione illecita (687).

Cfr. art. 111 co. 5 Cost.: la prova può essere formata senza contraddittorio in caso di **provata condotta illecita** o **accordo delle parti** (685, 687).

## 1h 34m: dichiarazione assunte dal GUP

Deve essere resa **al giudice dell'UP**, e non alla PG o PM, o al difensore.
La legge ritiene che un organo giurisdizionale dia **maggiori garanzie di imparzialità**, e non è prevista una copertura costituzionale (688).

## 1h 36m: rifiuto di sottoporsi all'esame o controesame

**Art. 500 co. 3**: tende a tutelare il diritto dell'imputato di confrontarsi personalmente con il testimone a carico (che lo accusa).

## 1h 37m: contestazioni nell'esame delle parti private

Le **parti private** sono **imputato e responsabile civile**.
Rispetto ai testimoni, l'imputato non deve rispondere secondo verità.

PM e difensore possono usare le dichiarazioni precedentemente rese dalla parte esaminata, e contenute nel fascicolo del PM, per contestare il contenuto della deposizione.

La facoltà può essere esercitata solo se la **parte ha già deposto**, e **non se si è avvalsa del diritto al silenzio nel dibattimento** (art. 503 co. 3) (690).

La **lettura-contestazione** può diventare **lettura-acquisizione**, nei casi previsti dall'art. 503 co. 5 e 6 (690):

* Se il **difensore poteva assistere** alle dichiarazioni rese al **PM o PG su delega del PM**.
* Se le **dichiarazioni sono rese al GIP o GUP** (dichiarazioni rese ad un giudice, cfr. art. 500 co. 6).

L'indagato aveva avuto la possibilità di rendere dichiarazioni davanti a più giudici.
Se la dichiarazione è stata resa ad un giudice, ed è usata per una contestazione, può essere usata anche per il convincimento.

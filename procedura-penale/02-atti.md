<!-- vim:set spelllang=it: -->

## 4. Divieto di pubblicazione (153)

### Segreto delle indagini

Il legislatore prevede **due tipi di divieto di pubblicazione** (art. 114 co. 1 e 7):

* Il **divieto relativo** riguarda la **riproduzione totale o parziale dell'atto in sé**, che non è ulteriormente specificato.
* Il **divieto assoluto** riguarda la **pubblicazione del contenuto concettuale** dell'atto, detta "**contenuto dell'atto**".

### Segretezza interna

Gli **atti coperti dal segreto investigativo**:

* Sono coperti da **divieto di pubblicazione assoluto** (art. 114 co. 1).
* Comprendono gli **atti di indagine compiuti da PG e PM**, le richieste del PM di autorizzazione ad atti di indagine (intercettazioni) e gli atti del giudice che provvedono sulle richieste del PM.
* Il segreto dura **fino a quando l'imputato può averne conoscenza**, e **non oltre la conclusione delle indagini preliminari** (art. 329 co. 1).

### Segretezza esterna e imparzialità del giudice

Il PM può **desegretare** singoli atti, o **segretare** singoli atti per la **prosecuzione delle indagini** (art. 329 co. 2 e 3).

Si pone il problema della **tutela della riservatezza** in caso di **richieste di misure cautelari che riproducevano le intercettazioni**, perché le ordinanze cautelari non sono più coperte da segreto dopo la loro pubblicazione o esecuzione.

L'art. 114 co. 2 e 3 servono a **preservare la neutralità psicologica del giudice del dibattimento**.
Si riferiscono solo agli "atti", e pertanto si ritiene che la **riproduzione del "contenuto dell'atto" non danneggi il giudice** (co. 7).

### Tutela della riservatezza e dignità della persona

Se il **dibattimento si svolge a porte chiuse**, è **vietata la pubblicazione degli atti usati per le contestazioni** (art. 114 co. 4).

Se **non si procede a dibattimento**, il giudice può **vietare la pubblicazione** di atti che possono ledere la privacy dei testimoni e parti private (art. 114 co. 5).

È **vietato pubblicare immagini di persone sottoposte a restrizione della libertà personale** (co. 6-bis), o **generalità o immagini di minori** che assumono la qualità di testimone, persona offesa o danneggiato (co. 6).

### Sanzioni penali

La violazione del divieto di pubblicazione è un reato contravvenzionale e suscettibile di oblazione discrezionale (art. 684 c.p.).

Si prevede una sanzione disciplinare (art. 115 c.p.p.).

## 8. Forme dei provvedimenti e classificazioni delle sentenze (167)

Esistono **tre tipi di provvedimenti** (art. 125).

Le **sentenze** sono **provvedimenti decisori** idonei a **chiudere il procedimento**, e sono **pronunciate in nome del popolo italiano**.

Le **sentenze di condanna** sono pronunciate **dopo il dibattimento o giudizio abbreviato**.

Le **sentenze di proscioglimento** sono **pronunciabili in ogni stato e grado del processo**:

* Le **sentenze di assoluzione** usano le formule "il fatto non sussiste", "l'imputato non lo ha commesso", "il fatto non costituisce reato" o "non è previsto dalla legge come reato", o "il reato è stato commesso da persona non imputabile o punibile", dichiarano **l'infondatezza dell'accusa**, sono **irrevocabili**, e **sono efficaci nei giudizi civili e amministrativi di danno, e nei giudizi per responsabilità disciplinare** (cfr. art. 652 e 653).
* Le **sentenze di non luogo a procedere** sono pronunciate al **termine dell'UP**, ma sono **revocabili**.
* Le **sentenze di non doversi procedere** sono pronunciate negli **altri stati e gradi del procedimento**, e usano le formule "l'azione penale non doveva essere iniziata" o "non deve essere proseguita" o "il reato è estinto", e sono **meramente processuali, senza un accertamento di merito**.

Le **sentenze dichiarative** verificano l'esistenza di **fattispecie processuali**, ma non hanno l'efficacia liberatoria delle sentenze di proscioglimento.

Le **sentenze costitutive** creano effetti giuridici. Ad es., il riconoscimento di sentenze penali straniere.

Le **ordinanze**:

* Governano l'andamento del processo, e alcune sono in grado di concluderlo.
* Sono usate per le decisioni riguardo le **misure cautelari personali**.
* Sono **revocabili**.

I **decreti**:

* Rappresentano un **comando dell'autorità procedente**, e **possono essere emessi anche dal PM**.
* Sono **revocabili**, incluso il **decreto penale di condanna**, anche se è assimilabile ad una sentenza.

Il **legislatore sceglie liberamente** il tipo di provvedimento da usare.

I **decreti non hanno bisogno di motivazione**, a **differenza delle sentenze e ordinanze**.
La motivazione consiste nell'espressione concisa delle ragioni di fatto e diritto a fondamento del provvedimento.

Si prevede una **nullità relativa per la mancanza di motivazione** di sentenze, ordinanze, e decreti (quando prevista).

La **motivazione per relationem** è possibile se l'atto a cui si riferisce è conosciuto o conoscibile dalla parte.
Si può prevedere la **autonoma valutazione** degli elementi per **evitare il c.d. copia-incolla**.

Si possono usare anche **provvedimenti informali, o orali** (art. 125 co. 6).

### Deliberazione dei provvedimenti

Il **giudice delibera in camera di consiglio, in segreto** (art. 125 co. 4).

Nel caso di **provvedimenti collegiali**, si può redigere una **dissenting opinion** per liberare il componente dissenziente da eventuale responsabilità (co. 5).

## 9. Procedimento in camera di consiglio (173)

L'art. 127 prevede un modello valido per tutti i procedimenti che si svolgono in camera di consiglio.

Si prevede un **contraddittorio** fra le parti:

* Nel **modello forte** si prevede la **partecipazione necessaria del difensore e PM**. Ad es., l'udienza per incidente probatorio.
* Nel **modello debole** il contraddittorio è solo cartolare. Ad es., la proroga delle indagini preliminari.

L'attuazione del contraddittorio presuppone **l'avviso alle parti private, PM** almeno **10 gg. prima dell'udienza** (co. 1), e si prevede una **nullità relativa** in caso di mancata notificazione (co. 5).

Il procedimento si svolge **in udienza, ma senza pubblico** (co. 6).

PM, altri destinatari e difensori sono sentiti a pena di nullità **se compaiono** (co. 3 e 5).

Il giudice provvede con **ordinanza**, che viene comunicata al PM e notificata alle parti private, persone interessate e difensori (co. 7).

## 10. Immediata declaratoria di cause di non punibilità e correzione degli errori materiali (176)

Esigenze di **economia processuale** e l'attuazione del **favor rei** impongono di **fermare il procedimento appena è possibile pronunciare il proscioglimento**.

Il giudice deve dichiarare d'ufficio, con sentenza, che:

* Il **fatto non sussiste, o l'imputato non lo ha commesso**.
* Il **fatto non costituisce reato, o non è previsto dalla legge come reato**.
* Il **reato è estinto**.
* **Manca una condizione di procedibilità**, che include l'errore di persona (art. 68) o la violazione del ne bis in idem (649 co. 2).

La dichiarazione può avvenire **solo nel processo** (art. 129 co. 1).
Nella **fase preliminare si usa l'archiviazione**:

* Per **notizia infondata** (art. 408).
* Per le **altre cause**, incluse l'ipotesi di non punibilità per tenuità del fatto.

L'art. 129 è richiamato anche nei **procedimenti speciali**, ed la sua applicabilità d'ufficio è un'eccezione all'effetto devolutivo dell'appello (cfr. art. 597) ed al vincolo ai motivi di appello in Cassazione (cfr. art 606).

La **assoluzione nel merito** prevale su quella estintiva del reato se è **evidente dagli atti** (art. 129 co. 2).
Se si applica una **causa di improcedibilità**, il giudice deve applicarla **senza entrare nel merito**.

## 12. Principi in materia di documentazione degli atti (185)

La **documentazione** è l'attività con cui l'atto è inserito e conservato nella sequenza processuale, così che giudice e parti ne possano controllare la validità.

Riguarda ogni atto del procedimento, in particolare gli atti che consistono in dichiarazioni ed operazioni.

Gli **atti del giudice sono documentati con verbale** (art. 134 co. 1), mentre gli atti di **PM e PG** sono documentati con **annotazione**.

Il verbale **non serve come fonte di prova** ma **per rappresentare e conservare gli atti** svolti nel procedimento.

Il verbale può essere redatto in **forma riassuntiva o integrale**:

* In alcuni casi, l'uso della forma integrale è obbligatoria.
* In generale, la scelta è rimessa al giudice, che sceglie la forma riassuntiva se gli atti hanno contenuto semplice, o mancano i mezzi per la riproduzione.

In caso di **redazione in forma riassuntiva, si redige anche la riproduzione fonografica**.

## 15. Documentazione dell'interrogatorio del detenuto (190)

**L'interrogatorio della persona in stato di detenzione** deve essere **documentato integralmente, a pena di inutilizzabilità** (art. 141-bis).

La disposizione serve a garantire che la **persona possa avvalersi del diritto di non rispondere**, e quindi evitare pressioni psicologiche da parte dell'autorità procedente.

Per **riproduzione integrale** si intende una **riproduzione senza tagli o interruzioni**.
In caso di mancata riproduzione integrale, l'atto è **inutilizzabile per qualsiasi fine**, anche fuori dal dibattimento.

## 28. Invalidità degli atti (240)

La "fattispecie" è il complesso di **elementi necessari e sufficienti** per **produrre un determinato effetto giuridico**.

Nel processo penale gli atti sono a **forma vincolata**, e la **perfezione** dell'atto (corrispondenza allo **schema tipico**) implica la sua **efficacia** (produzione di **effetti giuridici**).

In teoria, anche la minima difformità la produzione degli effetti giuridici, ma **il sistema non sanziona ogni differenza rispetto allo schema tipico con l'inefficacia**.

Se la difformità è **giuridicamente irrilevante**, si chiama "mera irregolarità".

Se la difformità ha **rilevanza giuridica**:

* Gli atti sono raramente dichiarati del tutto inefficaci (cd. **principio di conservazione degli atti imperfetti**) per ragioni di **economia e speditezza processuale** (valori di rango costituzionale).
* L'atto viziato produce **effetti precari**, fino a che il vizio viene sanato, o l'atto viene dichiarato invalido.
* Se intervengono **cause di sanatoria**, si **producono gli effetti dell'atto** ex tunc.
* Se il **giudice dichiara l'atto invalido**, si **eliminano gli effetti dell'atto** ex tunc.

I **tipi di invalidità** includono:

* La **nullità**.
* La **inammissibilità**, che riguarda i requisiti delle **domande di parte**, ed è rilevabile d'ufficio, in ogni stato e grado, salvo la presenza di limiti temporali
* **L'inutilizzabilità**, che riguarda gli **atti probatori**, ed è rilevabile in ogni stato e grado.

## 29. Principio di tassatività delle nullità e tecnica di previsione (244)

La **nullità** è fondata sul **principio di tassatività**, che riguarda **tutti gli atti compiuti nel procedimento** (non solo nel processo).

Sono **vietate**:

* La **interpretazione analogica** (creare nuove ipotesi di nullità).
* La **valutazione del pregiudizio effettivo** (ad es., valutare l'effettiva lesione del diritto di difesa, altrimenti il giudice smette di essere imparziale).

### Inesistenza

**L'inesistenza giuridica** riguarda i **vizi talmente gravi** da non essere stati esplicitamente previsti dal legislatore.
Ad es., la sentenza emessa da un soggetto che non è giudice.

I casi di inesistenza sono individuati **dall'interpretazione giurisprudenziale**, e **non** possono coincidere con casi di nullità già previsti.

È rilevabile in qualsiasi stato e grado del procedimento, anche durante l'esecuzione, e **impedisce la formazione del giudicato**

### Abnormità

Gli atti abnormi sono formalmente validi, ma hanno un contenuto o una finalità anormali o irragionevoli.

Così come l'inesistenza è un rimedio per la tassatività delle cause di nullità, l'abnormità è un rimedio per la tassatività delle cause di impugnazione, perché non c'è un'ipotesi espressa per impugnare i provvedimenti abnormi.

L'abnormità è soggetta a ricorso per cassazione, e agli ordinari termini di impugnazione, e a differenza dell'inesistenza non impedisce la formazione del giudicato, ma viene sanata.

### Nullità generali e speciali

La previsione di **disposizioni generali di nullità** non contrasta con il principio di tassatività.

Le **nullità generali** riguardano il giudice, PM, imputato (e indagato, cfr. art. 61 co. 1), parti private, loro difensori e rappresentanti, citazione a giudizio della persona offesa dal reato e del querelante (art. 178).

Le **nullità speciali** sono previste da **apposite previsioni legislative**.

Le nullità **assolute, intermedie e relative** riguarda il **regime di trattamento** delle nullità.

## 30. Nullità assolute (247)

Le **nullità assolute** sono (art. 179 co. 1):

* **Insanabili**, fino al momento dell'irrevocabilità del giudicato.
* **Rilevabili in ogni stato e grado del procedimento**.

I casi includono (art. 179 co. 1):

* Per il giudice, i casi di nullità generale (la capacità del giudice, ed il numero di giudici necessario per i collegi) (cfr. art. 178 co. 1 lett. a).
* Per il PM, le nullità relative all'iniziativa del PM nell'esercizio dell'azione penale. Ad es., mancanza o invalidità dell'azione di promuovimento (cfr. art. 405 co. 1).
* Per l'imputato, le nullità relative **all'omessa o invalida citazione dell'imputato** dal dibattimento di primo e secondo grado.
* Per il difensore, i **casi in cui sia necessaria la presenza**. Ad es., dibattimento di primo e secondo grado, interrogatorio di persona sottoposta a misura cautelare personale, assunzione di sommarie informazioni dall'indagato, incidente probatorio, udienza preliminare.

Lo **stesso trattamento previsto al co. 1** si applica anche alle **nullità assolute speciali** (co. 2).

L'unico caso previsto tutela il principio di immediatezza del giudizio, e richiede che alla deliberazione della sentenza devono partecipare gli stessi giudici che hanno concorso al dibattimento (art. 525 co. 2).

## 31. Nullità intermedie (250)

Il regime per le **nullità generali, diverse da quelle assolute** è chiamato **nullità intermedie**.

Sono **rilevabili d'ufficio**, ma sono anche **sanabili prima dell'irrevocabilità della sentenza** (art. 180):

* Se sono avvenute **prima del giudizio**, non possono più essere rilevate dopo la **deliberazione della sentenza di primo grado**.
* Se sono avvenute **nel giudizio**, non possono più essere rilevate dopo la **deliberazione della sentenza del grado successivo**.

Il giudice può rilevare la nullità anche mentre sta deliberando la sentenza in camera di consiglio.
Le parti non possono più dedurre la nullità dopo la chiusura del dibattimento, o la chiusura della discussione (se si procede in camera di consiglio).

Riguarda le **nullità generali, a cui non si applica il regime delle nullità assolute**.
Ad es., la partecipazione del PM e dell'imputato al procedimento.

## 32. Nullità relative (252)

Le **nullità relative** sono definite come tutte le **nullità non generali** (cfr. art. 178), o **non definite come assolute da specifiche disposizioni di legge** (cfr. art. 179 co. 2) (art. 181 co. 1).

**Tutte le nullità relative sono speciali**, ma **non tutte le nullità speciali sono relative**:

* In presenza di una nullità speciale, si deve verificare se rientra fra le ipotesi di nullità assoluta, o di nullità a regime intermedio (che comprendono le nullità generali).
* Se la nullità speciale non rientra nelle ipotesi previste per quei regimi, è una nullità relativa.

Possono essere **dichiarate dal giudice solo su eccezione della parte interessata** (art. 181 co. 1).
Dato che il giudice non può rilevarle d'ufficio, sono previsti termini brevi per rilevarle:

* Se riguardano le indagini preliminari o l'incidente probatorio, prima chiusura dell'UP, o se manca l'UP, subito dopo l'accertamento della costituzione delle parti in giudizio.
* Prima della dichiarazione dell'apertura del dibattimento, se l'inosservanza si è verificata fra l'UP e l'inizio dell'udienza dibattimentale.
* Con l'impugnazione della sentenza, se la nullità si è verificata dopo il giudizio.

Le **nullità eccepite in tempo, ma non rilevate dal giudice** diventano **motivi di impugnazione**.

## 33. Deducibilità e sanatorie (254)

### Deducibilità

La **nullità relative e a regime intermedio non possono essere eccepite o dedotte**:

* Da chi **vi ha dato corso, o ha concorso a darvi causa**.
* Da chi **non ha interesse** all'osservanza della disposizione violata.

Se la **parte assiste ad un atto**, deve **eccepire la nullità**:

* **Prima del compimento** dell'atto, in modo da prevenire lo svolgimento di un atto viziato.
* Se non è possibile, **subito dopo**, per evitare che il vizio si rifletta sugli atti successivi.

### Sanatorie

Le **sanatorie generali** includono (art. 183):

* **L'acquiescenza**, che include la **rinuncia espressa** della parte interessa a **eccepire la nullità**, e **l'accettazione degli effetti dell'atto** (lett. a).
* Il **raggiungimento dello scopo dell'atto** (lett. b).

Le sanatorie non operano per le nullità assolute (perché espressamente definite insanabili, cfr. art. 179), ma operano per le nullità a regime intermedio o relative.

È prevista una **sanatoria per la nullità di citazioni, avvisi e notificazioni** (art. 184):

* La nullità è sanata se la parte compare, o rinuncia a comparire (co. 1).
* Se la parte compare solo per valere l'irregolarità, ha diritto ad un termine a difesa di 5 gg., o 20 gg. nel caso di citazione a comparire nel dibattimento (co. 2 e 3).

## 34. Effetti di dichiarazione della nullità (256)

La nullità di un atto rende **invalidi gli atti consecutivi, che dipendono dall'atto dichiarato nullo** (art. 185 co. 1).

Il giudice può ordinare la **rinnovazione dell'atto** se **necessaria** (non è intervenuta una causa di sanatoria) e **possibile** (l'atto deve essere reiterabile) (co. 2).

La dichiarazione di nullità prevede la **regressione del procedimento** allo stato e grado in cui è stato compiuto l'atto nullo (co. 3), **tranne i casi di atti probatori** (co. 4), per cui si dispone la **rinnovazione, se necessaria per la decisione e se l'atto è ripetibile**.

<!-- vim:set spelllang=it: -->

# 5. Indagini preliminari e udienza preliminare

## 1. Finalità e caratteri delle indagini preliminari (418)

Le **indagini preliminari** servono a stabilire se il processo deve essere instaurato o meno.
L'accertamento è incentrato nel dibattimento, le indagini preliminari hanno solo funzione preparatoria.

Gli **atti di indagine** sono **privi di valore probatorio** per il giudizio.

Si usano **termini diversi** per riferirsi alle stesse persone ed atti, per **distinguere**:

* Il **processo**, che inizia con **l'imputazione**.
* Il **procedimento**, che contiene le **indagini**.

Evoluzione della fase di indagine:

* Nel 1992 il dibattimento si apre agli elementi frutto delle investigazioni.
* La fase di indagine diventa **giurisdizionalizzata**.
* Il PM deve svolgere **indagini complete**, per superare il **vaglio dell'udienza preliminare**, e se l'imputato chiede di essere giudicato allo stato degli atti con il **giudizio abbreviato**.

Gli elementi raccolti nelle indagini preliminari possono essere usati per **decisioni che incidono sulla libertà personale** (misure cautelari, giudizi speciali, dibattimento nei casi particolari indicati dalla legge).

## 2. Protagonisti dell'attività investigativa (420)

Il **PM**:

* Ha **l'obbligo di esercitare l'azione penale** e **dirige le indagini**.
* Deve risolvere l'alternativa tra **archiviazione ed esercizio dell'azione penale**.
* Può compiere **accertamenti a favore dell'indagato** per **evitare processi inutili**.

La **PG**:

* Svolge le **indagini insieme al PM**, ma hanno **ruoli diversi** (art. 326).
* Il **PM dispone direttamente della PG** (art. 327).
* La **PG** può svolgere un'attività di **indagine autonoma**.
* Dopo che il **PM assume la direzione delle indagini, l'autonomia della PG è limitata** (art. 327).

## 3. Segreto sugli atti di indagine (422)

L'art. 329 prevede **l'obbligo del segreto**.

Il **segreto interno** riguarda chi **partecipa al procedimento**, e serve a **garantire l'efficacia delle indagini**.
Il **segreto esterno** riguarda i **soggetti non direttamente coinvolti**, e serve ad **evitare di diffondere la conoscenza delle indagini**.

Il soggetto riguarda gli **atti investigativi posti in essere dal PM o PG** (co. 1):

* Non include gli atti compiuti dal GIP o difensore.
* Non include attività senza finalità di indagine. Ad es., la notizia di reato, l'informazione di garanzia, la richiesta di misura cautelare del PM ed il relativo provvedimento del giudice.

Il segreto **configge con l'esigenza di difesa dell'imputato**.

* **Non può durare oltre le indagini preliminari** (co. 1).
* Il segreto interno cade rispetto ai **singoli atti di cui l'imputato può avere conoscenza**, o perché l'imputato deve partecipare, o perché l'imputato o difensore possono assistere, con o senza preavviso, o perché il PM usa l'atto per chiedere un provvedimento al giudice.

Venuto meno il segreto, l'atto può essere pubblicato, ma nel caso delle intercettazioni si pone il problema del diritto alla riservatezza delle persone estranee al processo, e comunque intercettate.

Il segreto **comprende** anche le **richieste del PM di autorizzazione a compiere atti di indagine, e atti del giudice in risposta alle richieste** (co. 1), per proteggere il segreto intorno alle **intercettazioni**.

Il **PM con decreto motivato** può:

* Per esigenze di efficienza delle indagini, **desegretare atti** (co. 2).
* Per esigenze di tutela delle indagini, **prorogare il segreto** o **vietare la pubblicazione** di atti o notizie specifiche (co. 3).

## 4. Diritti della difesa e ruolo delle parti private (426)

La tutela del segreto non impedisce sempre di far conoscere all'imputato la pendenza di un procedimento nei suoi confronti:

* La disciplina delle **investigazioni difensive** si fonda sulla possibilità di conoscere in anticipo l'ipotesi di reato contro l'indagato.
* Il segreto viene limitato per **garantire la difesa degli interessi preminenti**, se limitati dagli atti di indagine.

La **persona offesa** ha diritti di informazione e partecipazioni simili a quelli dell'indagato, ed il suo ruolo è stato valorizzato nel tempo.

Durante la fase investigativa è **sempre presente il GIP**, che **tutela i diritti della persona** e **controlla la correttezza del procedimento** (art. 328 co. 1).

## 5. Ruolo del GIP (428)

Il **GIP** è necessario nella fase delle indagini preliminari perché gli atti di indagine possono **incidere su diritti costituzionalmente tutelati**.

**Interviene su richiesta del PM, parti private e persona offesa**.
Non ha una regolamentazione unitaria, ma ha una competenza ad acta, ossia interviene nei **casi previsti dalla legge**.

I compiti riguardano:

* Poteri di **controllo** su decisioni che riguardano le **libertà fondamentali, diritti di proprietà e disponibilità di beni**.
* Diritti strettamente collegati alla **dinamica processuale**, come il **diritto alla difesa**, l'autorizzazione di atti di indagine del difensore, **l'incidente probatorio**.
* La **definizione del giudizio** se le parti scelgono una **procedura alternativa**.

Il **giudice competente**:

* È un magistrato del tribunale nella cui circoscrizione è stato compiuto il reato.
* Per i reati di criminalità organizzata, è un magistrato del tribunale del capoluogo del distretto nel cui ambito ha sede il giudice competente.

Gli atti relativi allo **stesso procedimento** vanno assegnati allo **stesso GIP**.
Il **GIP non può svolgere la funzione di GUP**.

## 6. Notizia di reato (430)

Il procedimento richiede una **ipotesi di reato**, un fumus di un fatto storico che integra gli estremi di un reato, anche se non attribuito ad un soggetto.

**PM e PG cercano di propria iniziativa, e ricevono le notizie di reato** (art. 330).

Le **fonti delle notizie di reato** sono:

* Le **notizie di reato qualificate** (fornite da determinati soggetti, artt. 331 a 334-bis).
* Le **condizioni di procedibilità** possono fungere da notizia di reato.
* Le **notizie non qualificate**, ossia qualsiasi altro fenomeno idoneo a prospettare la commissione di un reato.

La **PG cerca attivamente** notizie di reato.
Dati i suoi **rapporti gerarchici con il potere esecutivo**, per evitare condizionamenti politici, **anche il PM** può ricercare notizie di reato.

Gli ufficiali di PG devono comunicare le notizie di reato ricevute in qualsiasi modo (cfr. art. 361 co. 2 c.p.), mentre i PM che vengono a conoscenza di notizie di reato al di fuori delle loro funzioni possono, ma non devono farlo.

Il **procedimento inizia solo con la notizia di reato**.
Eventuali **attività di indagine svolte prima** di ricevere una notizia sono lecite **solo se non incidono su valori costituzionalmente protetti**.

## 7. Iscrizione della notizia di reato nel registro previsto dall'art. 335 (431)

Le notizie di reato devono essere **iscritte immediatamente**, appena **conosciute dal PM o comunicate dalla PG** (cfr. art. 347) (art. 335 co. 1).

Le notizie di reato vanno iscritte nel **c.d. modello 21**, o nel **modello 44** se sono contro ignoti.

Il PM deve **aggiornare l'iscrizione** se cambia la qualificazione giuridica o circostanze del fatto (co. 2).

Il **termine per la durata delle indagini** è calcolato **a partire dall'iscrizione**, allo scadere del quale **ogni atto investigativo è inutile** (cfr. art. 407 co. 3).

**Non sono previste sanzioni** per il PM che non iscrive immediatamente la notizia di reato.
La giurisprudenza ha cercato di prospettare la **retrodatazione** in caso di negligenza o abusi, ma secondo la Cassazione la **tempestività dell'iscrizione è valutata solo dal PM**.

Le **pseudo-notizie di reato**, ossia fatti che non costituiscono reati, devono essere iscritte nel **modello 45**.
Possono essere **archiviate direttamente, senza richiesta al giudice**, e si rischia l'abuso di questa previsione per ridurre il carico penale.

## 8. Denuncia dei pubblici ufficiali, dei privati, referto (433)

I **PU e IPS** che **nell'esercizio o a causa delle loro funzioni** hanno notizia di un **reato perseguibile d'ufficio** devono **denunciarlo, anche se a carico di ignoti** (art. 331 co. 1).

**Al di fuori delle proprie funzioni** si applica l'art. 333, che permette a **ciascun privato** di denunciare.

Il richiamo all'art. 347 riguarda l'informativa della PG al PM.

I **PU includono i magistrati**, che devono denunciare i fatti che configurano un reato perseguibile d'ufficio avvenuti nel corso di un procedimento civile, amministrativo, o penale (ad es., falsa testimonianza).

La **denuncia è scritta, e sottoscritta, anche da più persone** se sono tutte obbligate a denunciare lo stesso fatto (art. 331 co. 3).

**Contiene** l'indicazione del fatto, il giorno, le fonti di prova, e ogni elemento utile per identificare la persona a cui il fatto è attribuito, la persona offesa, e persone informate sui fatti (art. 332).

I **destinatari** sono il PM o un ufficiale di PG (art. 331 co. 2).

La **denuncia da parte di privati**:

* È **facoltativa, salvo i casi di omissione sanzionati espressamente** (art. 333 co. 1).
* Non è previsto un contenuto tipico.
* Può essere presentata anche oralmente (co. 2).

Le **denunce anonime**:

* **Non possono essere utilizzate**, salvi i casi dell'art. 240 (costituiscono corpo del reato o provengono dall'imputato).
* **Non sono notizie di reato**, e non vanno iscritte nel registro previsto dall'art. 335, ma nel **c.d. modello 46**.
* Possono comunque essere utilizzate ai fini di **trovare una notizia di reato**.

Il **referto** (art. 365 c.p.):

* È la **denuncia obbligatoria per gli esercenti professioni sanitarie**, quando prestano la loro opera in casi che presentano i caratteri di un **delitto perseguibile d'ufficio** (co. 1).
* **Non è obbligatorio** se la notizia di reato esporrebbe la persona assistita a responsabilità penale, per evitare che la persona si sottragga dalle cure (co. 2).
* Deve essere **sottoscritto**, e fatto pervenire **entro 48 ore**, o **in caso di pericolo nel ritardo immediatamente** al PM o PG, e contenere **qualsiasi informazione utile** per l'identificazione dell'autore, vittima, e fatti (art. 334 co. 1).

Il **difensore** è un esercente di un servizio di pubblica necessità, ma se **svolge attività investigativa** è un **PU**.
Tuttavia, **non è obbligato a denunciare i reati di cui ha avuto conoscenza** nel corso delle attività investigative (art. 334-bis).

## 9. Condizioni di procedibilità (436)

Le **condizioni di procedibilità limitano l'obbligo di esercizio dell'azione penale** (art. 50).

Il codice disciplina la querela, istanza, richiesta e autorizzazione a procedere (artt. 336 a 344).

Esistono altre condizioni di procedibilità (cfr. art. 345 co. 2):

* L'esclusione della procedibilità per particolare tenuità del fatto nel procedimento davanti al giudice di pace (art. 34 d.lgs n. 274/2000).
* Il **non doversi procedere per segreto di Stato** (art. 202 co. 3).
* **L'esistenza di un precedente giudicato** (art. 649 co. 1).
* La **pronuncia sull'incapacità irreversibile dell'imputato** (art. 345 co. 1).

## 10. Difetto di una condizione di procedibilità e riproponibilità dell'azione penale (438)

In **mancanza della condizione**:

* I **termini per l'indagine decorrono solo dal momento in cui l'ostacolo è rimosso**.
* Se la **condizione può ancora sopravvenire**, gli atti di indagine solo limitati ad **evitare la dispersione della prova**.
* Se la condizione **non può più sopravvenire** (ad es., rinuncia alla querela), si deve **archiviare il caso**.
* Se il **PM esercita comunque l'azione**, il giudice **non può accedere al merito**, e pronuncia **sentenza di non luogo a procedere**, che però **non ha l'effetto preclusivo del ne bis in idem** (cfr. art. 649 co. 1).

Se la **condizione sopravviene in seguito o non è più necessaria**, si può **nuovamente esercitare la stessa azione penale**, contro la stessa persona e per lo stesso fatto, indipendentemente dalla presenza di un'archiviazione o sentenza di non luogo a procedere (art. 345 co. 1).

## 11. Querela, istanza, richiesta di procedimento (439)

La **querela** ha natura processuale, ma è regolata in parte anche nel codice penale.

La querela va presentata:

* Dalle **persone offese** da un reato per il quale non debba procedersi d'ufficio, o su istanza o richiesta (art. 120 co. 1 c.p.).
* Entro **3 mesi** dal momento in cui l'offeso viene a conoscenza del fatto che costituisce reato (art. 124 co. 1 c.p.).
* Per **iscritto o in forma orale**, con indicazione del **querelante o procuratore speciale**, in modo da poterli identificare (art. 337).

Il **diritto di querela si estingue**:

* Per **rinuncia tacita**, con atti incompatibili con la volontà di querelare (art. 124 co. 4 c.p.).
* Per **rinuncia espressa** (art. 339).
* Per **mancato esercizio nel termine previsto** (art. 124 co. 1).
* Per **morte della persona offesa**, ma se la querela è stata già proposta, il reato non si estingue (art. 126 co. 2).

La **querela può essere rimessa dopo che è stata proposta**, ma **per alcuni reati, la querela è irrevocabile** (violenza sessuale).

È considerata una **causa di estinzione del reato**, e **deve essere accettata**.

**L'istanza di procedimento** è prevista per alcuni delitti commessi all'estero (art. 341).
Viene proposta con la forma della querela, ma è irretrattabile.

La **richiesta di procedimento** è una dichiarazione che spetta **all'autorità pubblica**, con cui dichiara di voler procedere per un determinato reato.

Il **Ministro della giustizia** ha la titolarità:

* Per i delitti agli artt. 8 a 10 c.p., e art. 313 co. 4 c.p.
* Per i delitti commessi in danno del Presidente della Repubblica (art. 127 c.p.).

Deve essere presentata al PM con atto sottoscritto dall'autorità procedente.

## 12. Autorizzazione a procedere e autorizzazioni ad acta (442)

A causa della **carica ricoperta da alcuni soggetti**, il PM deve sollecitare l'autorità pubblica competente a rilasciare **l'autorizzazione a procedere**.
Serve a **bilanciare** istanze punitive, ed il funzionamento di alcuni organi amministrativi.

È necessaria per:

* I reati commessi dal **Presidente del Consiglio e ministri, nell'esercizio delle loro funzioni**.
* I reati commessi dai **giudici della Corte Costituzionale**.
* Alcuni delitti contro la personalità dello Stato (art. 313 c.p.).

**Non** è più necessaria per i **parlamentari**, per cui si prevedono autorizzazioni ad acta.

Deve essere richiesta entro 30 giorni dall'iscrizione della notizia di reato, prima dell'udienza di convalida in caso di arresto in flagranza, e si prevede la sospensione del processo se si scopre che la richiesta è necessaria solo durante il processo.

**Prima dell'autorizzazione a procedere**, le **indagini non possono incidere sui diritti fondamentali dell'indagato**, e si può procedere ad interrogatorio solo in caso di richiesta dell'interessato.
In caso di **flagranza di reato**, **non operano** questi limiti.

Per i **membri della Corte Costituzionale** si deve richiedere alla Corte la richiesta di autorizzazione a procedere, e un'apposita richiesta per l'arresto o limitazione della libertà personale dei giudici.

Per il **Presidente del Consiglio e ministri** si deve richiedere alla Camera di appartenenza, o al Senato se non sono parlamentari, l'autorizzazione per applicare misure limitative della libertà personale, intercettazioni telefoniche, sequestro o violazione di corrispondenza.

Per i **Parlamentari** serve solo **l'autorizzazione ad acta** per i singoli atti che **incidono sui diritti fondamentali** (perquisizione, ispezione, limitazione libertà personale), salvo che si tratti di reato che prevede **l'arresto obbligatorio in flagranza**.

I **membri del Parlamento europeo** sono equiparati ai Parlamentari.

## 13. Attività della PG, obbligo di riferire la notizia di reato

Il **destinatario ultimo** della notizia di reato è il PM, mentre la PG ha **l'obbligo di informare** il PM.

Nel **disegno originale del codice**, si prevedeva **l'unitarietà delle indagini**:

* La PG poteva compiere solo gli accertamenti essenziali ed il PM avrebbe preso il controllo il prima possibile.
* La notizia di reato andava comunicata entro **48 ore**.

A seguito di riforme, la PG ha guadagnato una **certa autonomia**.

La notizia di reato va presentata "**senza ritardo**", ed in **forma scritta**.
La PG è tenuta a individuare **solo gli estremi essenziali** della notizia di reato, qualsiasi attività ulteriore integra il "ritardo".

La **comunicazione al PM della PG include anche il giorno e ora di acquisizione della notizia di reato**, per evitare indagini senza il controllo del PM, o che eludono i termini previsti (co. 4).

Si prevede la **comunicazione entro 48 ore** nel caos di compimento di **atti per i quali il difensore può anche solo (non necessariamente deve) assistere**, per garantire un controllo dell'AG sui diritti dell'indagato (co. 2-bis).

Si prevede la **comunicazione immediata**:

* Per una serie di reati (art. 407 co. 2 lett. a nn. 1 a 6).
* In presenza di **ragioni di urgenza**.
* Per una serie di reati ad elevato rischio di reiterazione di atti di violenza per garantire l'instaurazione più veloce del procedimento, ma secondo un'interpretazione adeguatrice, solo nei casi più urgenti, e non in maniera incondizionata.

Nel caso di **mancata sopravvenienza della condizione di procedibilità**, la PG riferisce comunque al PM le attività compiute fino a quel momento.

## 14. Attività investigative tipiche e atipiche (447)

La PG deve (art. 55):

* Prendere notizia dei reati (attività informativa).
* Ricercare gli autori (attività investigativa).
* Assicurare le fonti di prova, e raccogliere quanto serve per applicare la legge penale (assicurazione della prova).
* Impedire che i reati siano portati a conseguenze ulteriori (funzione preventiva).
* Compiere le indagini e attività disposte o delegate dal PM.

**Dopo l'acquisizione della notizia di reato**, la PG è libera di ricercare l'autore e assicurare le fonti di prova, fino a quando non informa il PM.

**Dopo l'obbligo di informazione al PM**, la PG **continua ad esercitare le funzioni**, ma deve:

* Concentrarsi sulla ricerca e conservazione delle tracce del reato, e la ricerca di persone informate sui fatti.
* Eseguire gli atti delegati e disposti.

**Dopo che il PM interviene** (art. 348 co. 3):

* Il PM può **delegare atti o attività specifici** alla PG, che non ha margini di discrezionalità.
* Il PM può **guidare l'attività di indagine della PG** indicando le linee operative.
* La **PG può continuare l'attività di indagine parallela**, ma deve **informare il PM**.

Quando procede di propria iniziativa, la **PG sceglie discrezionalmente gli strumenti di indagine**.

Il codice prevede una serie di atti di **indagine tipici**, ma permette anche il compimento di **indagini atipiche**.
Gli atti di indagine **atipici** sono **inutilizzabili se incidono sulla libertà fondamentali** della persona, perché la legge non ne predetermina i casi e modi.

Se servono **specifiche competenze tecniche**, la PG può avvalersi di persone con competenze idonee, che non possono rifiutarsi.
Può **solo svolgere attività materiali**, e **non valutative**.

## 15. Identificazione dell'indagato e di altre persone (449)

L'identificazione del soggetto è necessaria prima di ogni altro accertamento.

È fondata sulle dichiarazioni fornite dall'indagato o persona informata (cfr. art. 66), che sono informati delle conseguenze di reticenza e informazioni false sull'identità.

Se **l'indagato non vuole dichiarare la propria identità** si possono usare vari mezzi, incluso il prelievo di capelli o saliva contro il consenso dell'imputato, con l'autorizzazione del PM.

Se **indagato o persona informata si rifiutano o danno informazioni false**, sono condotte negli uffici.

Possono essere trattenute solo per il tempo necessario all'identificazione, per massimo 12 ore.
Il termine è 24 ore nei casi più complessi, con il consenso del PM.

Il PM è sempre informato dell'accompagnamento e rilascio della persona, in modo da controllare l'operato della PG.

## 16. Sommarie informazioni (450)

La PG assume informazioni dall'indiziato, da persone informate sui fatti, e da imputati o indagati in procedimenti connessi o collegati.

Se **l'indagato non è in stato di arresto o fermo**:

* Si devono dare gli **avvisi,** e non si devono usare tecniche che ledono l'autodeterminazione (cfr. art. 64), e **non si deve contestare il fatto** (cfr. art. 65).
* Serve la **presenza del difensore, a pena di nullità assoluta** (cfr. art. 179).
* Le dichiarazioni **possono essere usate in dibattimento per le contestazioni**, si può dare **lettura in caso di irripetibilità**, e possono essere utilizzate ai fini dell'indagine preliminare.

Le **dichiarazioni assunte dall'indagato sul luogo e nell'immediatezza del fatto**:

* Servono **solo per continuare le indagini**, ed è **vietata ogni forma di documentazione e utilizzazione**.
* **Non serve la presenza del difensore**.

Le **dichiarazioni spontanee dell'indagato**

* A causa dei mancati richiami, **non si devono dare gli avvisi dell'art. 64** e **non serve il difensore**.
* Possono essere utilizzate **solo per le contestazioni**, e con valore probatorio nei **procedimenti privi di dibattimento**.

La PG può svolgere **l'interrogatorio su delega del PM**:

* Si devono applicare gli artt. 64 e 65, la persona non deve essere sottoposta a restrizioni di libertà, e serve il difensore.
* Le dichiarazioni possono essere usate per le **contestazioni e letture** in dibattimento.

La PG può assumere informazioni da **persone informate sui fatti**:

* Si applicano le garanzie per la prova testimoniale (art. 351).
* In caso di **dichiarante renitente o mendace**, non si applica l'art. 371-bis (dichiarazioni false al PM), al più si possono applicare solo i reati di favoreggiamento personale e calunnia.
* È vietato l'arresto in flagranza della persona che fornisce informazioni false o si rifiuta di fornirle (art. 381 co. 4-bis).
* Alle **persone già sentite dal difensore** non possono essere richieste informazioni sulle domande fatte e risposte date.

Nel caso di **soggetti deboli** (minorenni, maggiorenni in condizione di particolare vulnerabilità) la PG si avvale dell'aiuto di un esperto in psicologia o psichiatria infantile (art. 351 co. 1-ter).

La PG può **assumere informazioni da imputati in procedimento connesso o reato collegato**:

* Il soggetto è avvertito di **poter (ma non dover, a differenza dell'imputato) essere assistito** da un difensore di ufficio, o dalla possibilità di nominarne uno di fiducia.
* Il soggetto è avvertito che **possono diventare testimoni "assistiti"** con le garanzie dell'art. 197-bis, se rendono dichiarazioni sulla responsabilità di altri (cfr. art. 64 co. 3 lett. c e art. 197-bis).

## 17. Perquisizioni, accertamenti urgenti, acquisizione di plichi (454)

### Perquisizioni

La PG può procedere a **perquisizione personale o locale** nei **casi eccezionali di necessità e urgenza**, e con **convalida dell'AG**.

Requisiti:

* Le **cose o tracce pertinenti al reato rischiano di essere perse**, e c'è **fondato motivo di ritenere** che si trovano sul **corpo della persona** (perquisizione personale) o **luogo dove si trova la persona** (perquisizione locale).
* Ci si trova in **flagranza di reato, evasione**, o nei casi dell'art. 380 co. 2 (è stata disposta un'ordinanza che dispone l'incarcerazione per un delitto per cui è obbligatorio l'arresto in flagranza, o fermo, ma solo se non è possibile ottenere un decreto di perquisizione).

Sono possibili anche le **perquisizioni informatiche** (art. 352 co. 1-bis), in cui si deve assicurare la **conservazione del materiale**.

Si prevede **l'assistenza del difensore** (art. 356).

La **PG deve trasmettere il verbale delle operazioni compiute, senza ritardo ed entro 48 ore**.
Il **PM convalida la perquisizione entro le successive 48 ore**.

### Rilevi e accertamenti

La PG deve **evitare la modificazione** prima dell'intervento del PM.
In caso di **pericolo di modificazione**, e sempre che il PM non abbia assunto la direzione delle indagini, può compiere **rilievi e accertamenti su persone e luoghi**.
La PG può anche **conservare il materiale informatico** duplicandolo su adeguati supporti, garantendo la conformità della copia e la non modificazione dell'originale (art. 354).

Si può provvedere a **accertamenti e rilevi diversi dall'ispezione personale**, che devono consistere in **operazioni che non incidono minimamente sulla sfera personale del soggetto**.

### Sequestro del corpo del reato e cose pertinenti

La PG può **sequestrare il corpo del reato e cose pertinenti**.
Il verbale di sequestro va **trasmesso al PM entro 48 ore, e convalidato entro 48 ore**.
**Entro 10 gg.** dalla conoscenza dell'avvenuto sequestro l'interessato può **fare richiesta di riesame anche nel merito**, ma la richiesta non sospende il provvedimento.

### Acquisizione di plichi chiusi

Art. 353 co. 1: per l'art. 15 Cost., la PG può **solo acquisire, ma non aprire, la corrispondenza**, e deve consegnarla al PM.

Co. 2: se la corrispondenza può essere **utile per l'accertamento**, e **rischia di andare dispersa in caso di ritardo** il **PM può autorizzare l'apertura immediata**.
Il difensore può partecipare, ma senza preavviso (art. 356).

Co. 3: è possibile chiedere la **sospensione dell'inoltro** per la **corrispondenza che può essere sequestrata** (cfr. art. 254), ma serve la **convalida del PM entro 48 ore**.

## 18. Attività di indagine del PM (457)

Art. 370 co. 1:

* Il **PM compie personalmente** gli atti di indagine.
* Può **delegare attività e atti specifici alla PG**, e si applica la stessa disciplina prevista per il PM, incluse le **garanzie difensive e documentazione**.
* Il riferimento ad **attività di indagine** legittima la **delega globale** delle intere indagini alla PG.
* Gli **atti espressamente riservati al PM** non possono essere delegati. Ad es., interrogatorio della persona privata della libertà; ispezioni, perquisizioni e sequestri presso lo studio del difensore.

Co. 3: il PM può procedere personalmente, o delegare l'assunzione di **singoli atti nella circoscrizione di altro tribunale**.

Co. 2-bis e 2-ter: per i **reati commessi in ambito familiare, o incidenti sulla libertà personale o morale**, la **PG deve compiere gli atti senza ritardo**, e deve mettere la documentazione a disposizione del PM senza ritardo.

## 19. Coordinamento investigativo (459)

Art. 371 co. 1: gli uffici del PM che procedono a **indagini collegate** hanno un **obbligo di reciproca informazione** (scambio di atti e informazioni), e la **facoltà di cooperazione** nel compimento di atti.

L'istituto serve a bilanciare la riduzione dei casi di connessione, per ridurre il fenomeno dei maxi-processi.

Art. 370 co. 2: indica le ipotesi di collegamento:

* **Lett. a**: i procedimenti sono **connessi secondo l'art. 12**.
* **Lett. b**: i reati sono stati commessi **in occasione degli altri**, o **per conseguire o assicurare il profitto, prezzo, prodotto o impunità**, o se sono stati commessi in **danno reciproco**, o se la **prova di un reato influisce sulla prova dell'altro**.
* **Lett. c**: se la prova dei reati deriva anche in parte dalla **stessa fonte**.

Art. 118-bis disp. att.: il **procuratore generale presso la corte d'appello** ha il compito di **promuovere il coordinamento** delle indagini, ed in caso di mancato coordinamento può **avocare le indagini**.

Un potere analogo è previsto per il **procuratore nazionale antimafia e antiterrorismo**.

## 20. Attività di indagine tipica e atipica

Art. 358: il PM compie **ogni attività necessaria** per i fini dell'art. 326 (ottenere le informazioni necessarie all'esercizio dell'attività penale).

Le **attività tipiche** sono **corrispondenti ai mezzi di prova** del libro III, ma sono caratterizzate da una **fluidità di forme**, perché tendenzialmente non sono utilizzabili in dibattimento.

Le **attività atipiche** sono attività non disciplinate dalla legge, e devono **rispettare i diritti fondamentali della persona**.

## 21. Consulenti tecnici del PM e accertamenti non ripetibili (462)

Art. 359 co. 1:

* Il PM può avvalersi di **CT con specifiche competenze per svolgere accertamenti, rilievi e altre operazioni tecniche**.
* Gli **accertamenti** presuppongono una valutazione critica dei risultati, i **rilievi** sono solo operazioni materiali.
* I CT sono nominati di regola fra le persone iscritte negli albi dei periti, in modo da garantire la loro affidabilità e professionalità.
* Dato che sono **operazioni ripetibili, non serve coinvolgere l'indagato**.

Co. 2: i CT possono partecipare ad atti di indagine, devono mantenere il segreto, ed in quanto ausiliari del PM sono PU.

Art. 360:

* Riguarda i casi in cui gli **accertamenti non possono essere rinviati al dibattimento**, perché le persone, cose o luoghi sono **soggette a modificazione**, oppure **l'accertamento determina una modificazione** (art. 117 disp. att.).
* Gli esiti confluiscono nel **fascicolo per il dibattimento**, e sono utilizzabili dal giudice.
* Si applica quando **non è possibile usare l'incidente probatorio**, e si prevede la **partecipazione degli interessati**, anche se **non è un contraddittorio, perché manca un giudice**.

Co. 1: **l'indagato, persona offesa e difensori sono avvisati** del giorno, ora e luogo dello svolgimento dell'atto, e della possibilità di nominare CT.

Co. 3: difensore e CT hanno il **diritto di assistere al conferimento dell'incarico**, e di **partecipare agli accertamenti e formulare osservazioni e riserve**.

Co. 4: l'indagato può **formulare riserva di promuovere incidente probatorio prima del conferimento dell'incarico**, e se l'accertamento è differibile, il PM dispone di non procedere.

Co. 5: se il PM procede comunque, nonostante la digeribilità, i **risultati sono inutilizzabili in dibattimento** (ma possono essere usati nei giudizi speciali e decisioni incidentali).

Co. 4-bis: per **evitare comportamenti dilatori** l'imputato deve formulare richiesta di incidente probatorio entro 10 gg. dalla riserva, altrimenti la riserva perde efficacia.

## 22. Prelievo coattivo di campioni biologici e indagini genetiche (465)

Art. 359-bis: disciplina il prelievo di materiale biologico da persona vivente e non consenziente.

Co. 1: fa salvo il caso di **prelievo di campioni biologici della PG** a fini identificativi (art. 349 co. 2-bis).

Co. 3-bis:

* Riguarda gli **accertamenti dello stato di ebrezza alcolica o alterazione da stupefacenti** per i reati di omicidio stradale e lesioni personali stradali (art. 589-bis e 590-bis).
* Se il soggetto si rifiuta, è accompagnato al presidio ospedaliero, e le operazioni sono svolte coattivamente.
* Serve un **decreto di autorizzazione** che può anche essere adottato oralmente, e confermato per iscritto.
* Il difensore è avvisato del decreto e delle operazioni da compiere, e può assistere.
* Il PM chiede la convalida del decreto al GIP entro 48 ore.

Co. 1: se il PM vuole eseguire le **operazioni dell'art. 224-bis** (accertamenti biologici che incidono sulla libertà personale), deve **chiedere l'autorizzazione al GIP**.

Co. 2: in **caso di urgenza**, il PM **dispone le operazioni, e chiede la convalida entro 48 ore**.

Art. 224-bis: viene **richiamato più volte dall'art. 359-bis**, per quanto riguarda:

* I **reati a cui è applicabile**.
* I **limiti e divieti** (tutela della vita, integrità fisica, divieto di sofferenze gravi, rispetto della dignità e pudore, uso delle tecniche meno invasive etc.).

Il **prelievo consensuale non è disciplinato**, perché non si pongono problemi in caso di consenso della persona interessata.

Dopo il prelievo, il profilo genetico deve essere estratto con accertamento del PM (cfr. art. 359), e va **confrontato** con:

* **Elementi nello stesso procedimento**. Ad es., tracce biologiche sul luogo o cose pertinenti al reato.
* **La banca nazione del DNA**, che raccoglie i profili del DNA di persone soggette a misure cautelari, precautelari, detenute o internate.

## 23. Assunzione di informazioni e individuazione di persone o cose (469)

### Assunzione di informazioni

Art. 362 co. 1 e 1-bis:

* Il **PM può raccogliere informazioni dalle persone informate sui fatti**.
* L'assunzione di informazioni è stata **progressivamente avvicinata alla testimonianza** (richiami agli artt. 197 a 203).
* Si prevedono gli stessi limiti a tutela dell'indagine difensiva, e delle persone vulnerabili, previste per la PG (cfr. art. 351).

Co. 1-ter: in caso di **reati commessi con violenza contro la persona**, si prevede che il PM assume informazioni dalla persona offesa e da chi ha presentato denuncia, querela o istanza **entro 3 gg.**

Il **dichiarate reticente o mendace** è punibile ai sensi dell'art. 371-bis co. 1 c.p.:

* In caso di **rifiuto** si procede immediatamente.
* In caso di **false dichiarazioni**, il **procedimento è sospeso** fino alla sentenza di primo grado, o conclusione anticipata.
* La falsità potrebbe essere sconfessata in dibattimento, ed il soggetto non è punibile se ritratta prima del dibattimento.

Art. 381 co. 4-bis: è **vietato l'arresto in flagranza**, per evitare condizionamenti all'autodeterminazione del potenziale testimone.

Art. 363: il PM può **sentire le persone imputate in un procedimento connesso (art. 12)** e le **persone imputate in un reato collegato a quello per cui si procede (art. 371 co. 2 lett. b)**, e si applicano i **diritti e doveri** di quei soggetti, come la **difesa e la facoltà di non rispondere**.

### Individuazione di persone o cose

Art. 361: il **PM procede all'individuazione** di persone, cose, o quanto altro è oggetto di percezione sensoriale **se necessario per la prosecuzione delle indagini**.

È un atto inaffidabile, a cause delle minori garanzie, e può compromettere l'atto successivamente compiuto nel dibattimento.

## 24. Interrogatorio della persona sottoposta alle indagini (473)

Il **PM può assumere informazioni dall'indagato** con **l'interrogatorio** (cfr. artt. 64 e 65).

Il PM è **libero di decidere se e quando** compierlo, ed è **obbligato** solo nel caso in cui l'indagato ne faccia richiesta dopo l'avviso di conclusione delle indagini.

Art. 374 co. 1: **l'indagato può rendere dichiarazioni spontanee**, ed il PM può:

* **Decidere se raccoglierle o meno**, senza contestarle.
* **Contestarle** e convertire l'atto in un **interrogatorio** (co. 2).

Art. 375 e 376: se il **PM vuole interrogare l'indagato** può inviare un **invito a presentarsi**, che contiene anche una **sommaria enunciazione del fatto**, ed eventualmente disporre **l'accompagnamento coattivo** su autorizzazione del giudice.

## 25. Documentazione degli atti della PG e PM (474)

Art. 357 co. 1: la **PG** usa di regola **l'annotazione**, ossia una forma libera e sommaria ai fini delle indagini.

Co. 2 e 3: viene **redatto verbale** degli **atti suscettibili di confluire nel fascicolo dibattimentale**, e si usano le forme previste dall'art. 373.

Art. 373: il **PM** rigide un **verbale in forma riassuntiva** per gli atti di indagine (co. 1), ed usa il verbale solo per gli atti indicati nel co. 1.

Co. 4: gli atti sono documentati **mentre sono compiuti, o subito dopo**.

## 26. Misure precautelari (475)

Le **misure precautelari** consentono la **restrizione provvisoria della libertà personale**.

Sono **strettamente collegate** alle attività delle indagini preliminari (ad es., l'arresto in flagranza di reato è anche una notizia di reato), e sono **applicate dagli organi investigativi**, invece che dal GIP.

Sono **provvisorie** e devono essere **convalidate dal GIP**.
Se ricorrono i requisiti, possono essere convertite in **misure cautelari** a tutti gli effetti.

L'ambito applicativo dei reati è limitato sia dal punto di vista quantitativo che quantitativo.

Arresto e fermo non sono consentiti quando il fatto è stato compiuto nell'adempimento di un dovere, o nell'esercizio di una facoltà legittima, o in presenza di una causa di non punibilità.

## 27. Arresto in flagranza (476)

I titolari dell'arresto sono:

* La **PG, ed il PM**, che può disporre l'arresto per i reati commessi in udienza.
* I **privati** nei casi di **arresto obbligatorio**, e solo per i reati perseguibili d'ufficio (art. 383).

La **flagranza di reato** è il presupposto per l'arresto (art. 382 co. 1):

* La **flagranza propria** è il caso di chi è **sorpreso a compiere il reato**.
* La **flagranza impropria** è il caso di chi è **inseguito subito dopo il reato**, o è **sorpreso subito prima** di aver commesso il reato, di cui si deve dare una **interpretazione restrittiva**.

La **flagranza differita** riguarda i casi di violenza durante le manifestazioni sportive, e richiede la documentazione con video o foto del reato, e l'arresto deve essere compiuto entro **48 ore dal fatto**.

Sono previsti casi di **arresto fuori dalla flagranza**: per evasione, commissione di reati o violazione degli obblighi relativi alle misure di prevenzione personale, trasgressione dell'ordine di allontanamento o espulsione, etc.

Art. 380: **l'arresto obbligatorio** riguarda i reati puniti con **ergastolo e reclusione fra 5 e 20 anni**, e **alcuni delitti non colposi specificamente elencati** nel co. 2.

Art. 381: **l'arresto facoltativo** prevede la facoltà di procedere all'arresto di chiunque compia un **delitto non colposo punito con almeno 3 anni di reclusione**, o un **delitto colposo punito con almeno 5 anni di reclusione**.

Co. 4-bis: è vietato l'arresto dei dichiaranti per reati riguardanti il contenuto della disposizione.

Co. 2: è prevista una **serie di reati specificamente elencati**.

Co. 4: l'arresto facoltativo è un **potere discrezionale** della PG, che **deve procedervi se risulta necessario**.

Se il reato è **perseguibile a querela, l'arresto è possibile solo dopo la sua proposizione, anche orale**.

## 28. Fermo di indiziato di un delitto (480)

Il **fermo** è **applicabile anche fuori dai casi di flagranza**, quando sussistono elementi che fanno ritenere fondato il **pericolo di fuga di una persona gravemente indiziata** di un delitto punito con **ergastolo, reclusione sopra una certa soglia, e reati specifici**.

Spetta **esclusivamente al PM**, e la PG può effettuarlo solo se il PM non ha assunto la direzione delle indagini, o in situazioni di urgenza (individuazione successiva dell'indiziato, pericolo imminente di fuga).

Il fermo di identificazione serve ad altri fini, ed è utilizzabile anche contro i possibili testimoni.

## 29. Allontanamento d'urgenza dalla casa familiare (481)

Art. 384-bis: serve ad **anticipare la tutela cautelare contro i reati commessi in ambito familiare**.

La **PG, con previa o successiva autorizzazione del PM**, può disporre l'allontanamento urgente per i delitti indicati all'art. 282-bis co. 6, se le condotte criminose rischiano di **essere reiterate**, e c'è un **grave e attuale pericolo** per la vita o integrità fisica o psichica della persona offesa.

Si applica la stessa disciplina dell'arresto e fermo (artt. 385 a 391).

Sono previsti degli **obblighi informativi** a favore delle vittime.

## 30. Procedimento di convalida (482)

Art. 386 co. 1: all'arrestato o fermato è data informazione dei loro diritti.

Art. 387: la PG informa i familiari dell'avvenuto arresto, con il consenso dell'interessato.

Art. 386 co. 1 a 3: la PG deve **informare il difensore di fiducia o d'ufficio** ed il **PM** dell'avvenuto arresto, e deve **mettere l'arrestato o fermato a disposizione del PM** e **trasmettere il verbale** al più presto, e comunque **entro 24 ore dall'arresto o fermo**.

Art. 390 co. 1: entro **48 ore dall'arresto o fermo** il **PM chiede la convalida al GIP competente, se non ritiene l'arresto illegittimo**.

Art. 121 disp att.: se il **PM non vuole applicare una misura cautelare**, deve comunque richiedere l'udienza di convalida, perché il soggetto ha sempre interesse all'accertamento giurisdizionale della legalità dell'arresto.

Art. 388: nelle **more della richiesta di convalida**, il PM può **interrogare l'arrestato**, in **funzione più investigativa che garantista**.

Art. 390 co. 2: il **GIP fissa l'udienza di convalida entro 48 ore dalla richiesta del PM**.

Art. 391 co. 1: l'udienza di convalida si svolge in **camera di consiglio**, con la **partecipazione necessaria del difensore**, ma senza la partecipazione necessaria del PM.

Co. 3: il PM indica i motivi dell'arresto o fermo, ed il **GIP interroga l'arrestato o fermato, e sente il difensore**.

Co. 4: se **l'arresto è legittimo** il giudice lo convalida con ordinanza.

Co. 5: se il **PM ha richiesto una misura cautelare, ed è applicabile**, il giudice ne dispone l'applicazione.

Co. 6: **altrimenti, dispone l'immediata liberazione** dell'arrestato o fermato. 

## 31. Diritto di difesa nelle indagini: conoscenza dell'accusa e accesso al registro delle notizie di reato (485)

Nel **portare l'imputato a conoscenza dell'indagine** si deve bilanciare il diritto alla difesa con la tutela dell'indagine.

Al **termine delle indagini**, se il PM decide di **esercitare l'azione penale**, deve notificare all'indagato e difensore **l'avviso di conclusione delle indagini preliminari**, che contiene:

* La sommaria enunciazione del fatto, con data e luogo.
* Le norme di legge violate.
* L'avviso che la documentazione è depositata presso la segreteria del PM, ed il difensore può prenderne visione ed estrarne copia.

**Prima della conclusione delle indagini**, l'indagato può venire a conoscenza dell'indagine **solo in via eventuale**.

**L'informazione di garanzia** è un avviso inviato all'indagato al compimento del primo atto al quale il **difensore ha il diritto di partecipare**.
**Non contiene** l'indicazione del fatto, ma solo le **norme di legge che si ritengono violate**, e serve solo a permettere all'indagato di **nominare un difensore di fiducia**.
Viene considerata dai mass media come una sorta di individuazione di un colpevole.

Esistono **atti equivalenti alla comunicazione di garanzia**, perché hanno gli stessi contenuti informativi:

* L'avviso del PM in caso di **accertamento tecnico irripetibile** (art. 360) o **interrogatorio** (art. 375).
* Il **decreto di perquisizione o sequestro** all'imputato presente, e invitato a nominare un difensore; se la persona è assente durante le operazioni, l'informazione deve essere **inviata subito dopo le operazioni**.

La persona viene a conoscenza dell'investigazione in caso di:

* **Attività di PG che si svolgono in sua presenza**.
* **Provvedimenti cautelari o precautelari**.
* **Incidente probatorio**.
* Richiesta di proroga dei termini di indagine.
* Richiesta dell'interessato, se ha motivo di ritenere di essere sottoposto a procedimento, ma può subire restrizioni.

La **persona offesa** può **richiedere informazioni** 6 mesi dopo la denuncia o querela.
Tuttavia, non si prevede il termine e contenuto per la risposta, non c'è un vero diritto di risposta, e il PM può invocare il segreto investigativo per non rispondere.

## 32. Nomina del difensore e ruolo della difesa tecnica (489)

La **difesa tecnica è irrinunciabile**, e se il soggetto non ha nominato un difensore di fiducia, si nomina un difensore d'ufficio.

L'art. 369-bis avverte della nomina, e sui diritti e doveri riguardanti il rapporto con il difensore.

Il difensore ha due ruoli:

* **Tutelare i diritti fondamentali e genuinità della prova** durante le indagini preliminari: può assistere al compimento di atti quando previsto dalla legge, e presentare memorie e richieste al PM.
* **Ricercare elementi utili** per la difesa dell'assistito.

## 33. Assistenza del difensore agli atti di indagine del PM e PG (490)

L'assistenza del difensore è necessaria quando si prevede il **possibile uso nel dibattimento** degli atti di indagine.

Il **difensore è preavvertito**:

* Nel caso di **assunzione di sommarie informazioni dall'indagato**, perché devono essere **acquisite in presenza del difensore, a pena di nullità assoluta**.
* Nel caso di **accertamenti tecnici urgenti**.
* Nel caso di **interrogatorio**, ispezione, individuazione di persone o confronto a cui deve partecipare l'indagato.

Nei casi di **atti a sorpresa**, il difensore **può assistere, senza diritto di essere preavvisato**.
Includono:

* Perquisizioni e sequestri di PG e PM.
* Accertamenti urgenti sui luoghi, cose e persone, immediata apertura del plico della PG.

La legge **non prevede il diritto ad assistere**:

* All'assunzione di informazioni da persone informate sui fatti del PM e PG.
* All'interrogatorio di persona imputata in procedimento connesso.

Se è previsto il **diritto all'avviso**, **l'omissione dell'avviso** produce **nullità dell'atto secondo art. 178 co. 1 lett. c**.
Se la **presenza del difensore è necessaria**, la sua mancanza produce **nullità assoluta**.

Se il difensore non ha assistito all'atto, può chiedere di esaminarli entro 5 gg. dal deposito.

## 34. Investigazioni difensive (493)

Le investigazioni difensive erano menzionate nell'art. 38 disp. att., che non ne regolava modalità o valore probatorio.
Il nuovo titolo VI-bis contiene la regolamentazione delle indagini difensive, subito dopo le indagini del PM e prima dell'incidente probatorio.

Gli strumenti sono ripresi da quelli del PM.
Il difensore ha **minori poteri coercitivi**, ma **maggiore libertà nelle modalità di svolgimento e documentazione degli atti**.
Il difensore deve **cercare elementi di prova a favore dell'assistito**, e per questo motivo può decidere se documentare l'attività, e se immettere i verbali nel procedimento.

## 35. Acquisizioni di notizie da persone informate sui fatti (494)

Art. 391-bis: il difensore può conferire con le persone informate sui fatti.

Il **colloquio non documentato**:

* È informale, e serve solo per valutare la rilevanza della conoscenze della persona.
* Sono legittimati il sostituto, investigatori privati e consulenti tecnici.

Le **modalità documentate**:

* Sono riservate **solo al difensore e sostituto**.
* Hanno **valore probatorio**, e devono **essere documentate secondo l'art. 391-ter**, a **pena di inutilizzabilità**.
* Consistono nella **assunzione di informazioni** o **rilascio di dichiarazione scritta** dalla persona informata.

Il difensore deve fornire degli **avvertimenti**, tra cui:

* Se intende **solo conferire**, o **documentare le informazioni assunte**.
* Della **facoltà di non rispondere**.
* Del **divieto di rivelare al PG o PM le domande chieste e risposte date**.
* Delle **responsabilità penali a seguito di falsa dichiarazione**.

Il difensore può **acquisire informazioni da indagati o imputati nello stesso procedimento, o in un procedimento connesso o reato collegato**, ma con la **presenza del loro difensore**, o un difensore nominato d'ufficio dal giudice.

Il **giudice autorizza l'assunzione di informazioni da una persona detenuta**.

**Non partecipano** all'assunzione di informazioni **l'indagato, la persona offesa, e le altri parti private**, per evitare **condizionamenti indebiti**.

In caso di ascolto di **persone minori** serve l'ausilio di un esperto in psicologia o psichiatria.

Se il dichiarante rende **dichiarazioni autoindizianti**, il difensore **interrompe l'assunzione**, e le **dichiarazioni non possono essere utilizzate contro la persona**.

Al difensore è **vietato chiedere informazioni sulle domande formulate da, e risposte date alla PG e PM**.

Il dichiarante **deve rispondere secondo verità se decide di rispondere**.
Se non vuole rispondere, il difensore può **rivolgersi al PM per ottenere l'ascolto**, ma a questo punto anche il PM potrà porre domande, e l'atto andrà nel **fascicolo del PM**.

Il difensore può chiedere **l'ascolto della persona con incidente probatorio, anche al di fuori dei casi previsti** dall'art. 392 co. 1.

## 36. Richiesta di documenti alla PA e accesso ai luoghi (497)

### Richiesta di documenti alla PA

Art. 391-quater: il difensore può chiedere documenti alla amministrazione che ha formato il documento o lo mantiene in maniera stabile, ma la PA può rifiutare l'accesso agli atti.

In caso di rifiuto o mancata risposta entro 30 gg., il difensore deve **sollecitare il PM**.
Se il **PM si rifiuta**, il PM deve **informare il giudice**, che controlla se il mancato accoglimento della richiesta pregiudica la difesa.

### Accesso ai luoghi

Art. 391-sexies: il **difensore** può **accedere ai luoghi per svolgere rilievi** in funzione ricognitiva, e **non può modificare lo stato delle cose**.
Secondo la giurisprudenza, anche l'assistito può accedere ai luoghi.

Art. 391-septies: se il difensore deve accedere a **luoghi privati o non aperti al pubblico** serve il **consenso di chi ne ha la disponibilità**, o in mancanza **l'autorizzazione del giudice**.

Co. 3: è possibile accedere anche ai **luoghi di abitazione e pertinenze**, ma solo per **accertare tracce ed effetti materiali del reato**.

Art. 391-sexies co. 1: il difensore **può redigere il verbale** se intende **utilizzare i risultati dell'indagine**.

## 37. Atti irripetibili (499)

Art. 391-decies co. 2 e 3:

* Il difensore può compiere **accertamenti tecnici non ripetibili**, ed il **verbale confluisce nel fascicolo per il dibattimento**.
* Il PM deve essere informato in anticipo, e può assistere personalmente o con delega alla PG.

## 38. Valore probatorio degli atti compiuti dal difensore (501)

Art. 391-octies co. 3:

* Si prevede un **fascicolo del difensore**, che raccoglie la documentazione degli atti compiuti.
* È formato e conservato presso **l'ufficio del GIP**.
* Il **PM può prenderne visione solo se serve adottare una decisione su richiesta delle altre parti**.
* Dopo la **chiusura delle indagini**, è **unito al fascicolo del PM**.

Rispetto al fascicolo del PM, contiene **solo gli atti che il difensore vuole inserire** (perché utili ai fini della difesa), e non tutti gli atti compiuti.

Il difensore **non può verbalizzare in maniera infedele, o presentare solo parti di atti**, altrimenti compie i reati di falso ideologico in atto pubblico e favoreggiamento, dato che il difensore che raccoglie informazioni è un PU ed i verbali sono atti pubblici.

Art. 391-octies co. 1 e 4: il difensore può **presentare gli elementi di prova a favore dell'assistito** al **GIP, GUP e PM** quando devono prendere decisioni.

Art. 391-decies co. 1 a 3:

* Le indagini delle parti private possono essere usate per le **contestazioni e letture in dibattimento**.
* Gli **accertamenti tecnici irripetibili** confluiscono nel **fascicolo per il dibattimento**.

## 39. Ambito applicativo dell'incidente probatorio (504)

L'incidente probatorio permette di assumere **prove durante le indagini preliminari, in contraddittorio davanti al giudice**.

**Deroga** al **principio di immediatezza** (il giudice che assume la prova non è lo stesso giudice che la valuta), e la prova è acquisita quando le **indagini sono ancora incomplete**.
Si **giustifica** con la necessità di **compiere atti non rinviabili**.

Art. 392 co. 2: riguarda le **perizie di durata superiore a 60 gg.**, sono disposte con **incidente probatorio** per evitare di sacrificare la concentrazione dibattimentale.

Co. 1: indica gli **atti non rinviabili** che possono essere acquisiti con incidente probatorio, tra cui:

* **Testimonianze e confronti** se la persona è stata sottosta a violenza, minaccia, offerta o promessa di denaro, etc.
* **Informazioni da indagato, su responsabilità altrui, o per i collaboratori di giustizia**, che potrebbero non ripetere le informazioni in dibattimento.
* **Perizia o esperimento giudiziale** se espone la persona, cosa o luogo a **modificazione inevitabile**.
* **Ricognizione**, perché è intrinsecamente inaffidabile ed è inopportuno rinviarla a dibattimento.

Sono previste **nuove ipotesi**:

* Per i casi di accertamenti e prelievi su persona vivente (cfr. art. 224-bis) (art. 392 co. 2).
* Per il difensore che vuole ascoltare persone informate sui fatti (art. 391-bis co. 11).
* Per le testimonianze di **minori e persone offese maggiorenni particolarmente vulnerabili**, per evitare di farle rivivere l'esperienza ascoltandole di nuovo in dibattimento (art. 392 co. 1-bis); tuttavia, il giudice può comunque ascoltarle in dibattimento in alcuni casi (art. 190-bis).

## 40. Procedimento (506)

Art. 393 co. 1: **PM e indagato possono richiedere l'incidente probatorio**.

Art. 394: la **persona offesa** può **solo sollecitare il PM**, ed il **PM deve motivare il rifiuto**.

La **richiesta** può essere presentata entro i termini per la conclusione delle indagini preliminari, anche durante l'UP.
Deve **indicare** la **prova da assumere**, le **persone interessate dall'assunzione**, e le **circostanze che giustificano** l'incidente probatorio.

È previsto un **contraddittorio cartolare** sull'ammissibilità della richiesta.
Il giudice **accoglie la richiesta con ordinanza**, che indica la **prova, persone interessate, ed udienza** in cui assumerla.

Le parti possono prendere cognizione delle **dichiarazioni già rese dalla persona da esaminare**.

Se fra le persone interessate sono inclusi minorenni o maggiorenni in condizione di particolare vulnerabilità, il giudice prende stabilisce le modalità necessarie per la tutela della persona.

Le **dichiarazioni testimoniali** devono essere **documentate integralmente** con registrazione audio o video.

Art. 401 co. 1: l'udienza si svolge in **camera di consiglio, con la partecipazione obbligatoria del PM e del difensore dell'indagato**, e la partecipazione facoltativa del difensore della persona offesa.

Co. 5: Le prove sono **assunte con le forme previste per il dibattimento**.

Art. 403 co. 1: la **prova assunta con incidente probatorio può essere utilizzata solo nei confronti degli imputati i cui difensori hanno partecipato all'assunzione**, e per questo motivo il **giudice deve indicare le persone interessate nell'ordinanza**.

Co. 401 co. 6:

* È **vietato assumere prove nei confronti di persone diverse da quelle i cui difensori hanno partecipato all'incidente probatorio**.
* Il difensore o PM possono richiedere **l'estensione dell'incidente probatorio**, e se **non pregiudica l'assunzione della prova**, il giudice rinvia l'udienza (art. 402).

Art. 403 co. 1-bis: è un'eccezione alla regola di inutilizzabilità, la prova è **utilizzabile contro gli indagati futuri** se gli **indizi di colpevolezza nei loro confronti emergono dopo che l'atto è diventato irripetibile**.

Art. 404: se il **danneggiato dal reato** non ha potuto partecipare all'incidente probatorio, la sentenza fondata su quella prova **non gli è opponibile**, salvo il caso di accettazione tacita.

## 41. Chiusura delle indagini preliminari (511)

Le **indagini devono avere durata limitata**, per evitare di incidere eccessivamente sui diritti della persona.
Il **termine massimo** delle indagini dipende dalla **gravità dei reati**, e può **essere prorogato**, entro un **termine ultimo**.

Al **termine delle indagini preliminari**:

* Eventuali atti di indagine successivi sono **inutilizzabili**.
* Se il PM **formula esercita l'azione penale**, può **continuare ad indagare** nei limiti previsti dalla legge.
* **Altrimenti**, deve **richiedere la riapertura delle indagini** al giudice.

La **incompletezza delle indagini** è controllata:

* Dal **GIP e GUP**, che possono richiedere ulteriori indagini al PM dopo la **richiesta di archiviazione**, o **durante l'UP**.
* Dal **procuratore generale** presso la corte d'appello, che può intervenire con **l'avocazione**.

## 42. Termini di durata massima delle indagini e procedimento di proroga (512)

Entro **6 mesi dall'iscrizione della notizia di reato**, o **1 anno per i gravi delitti** dell'art. 407 co. 2 lett. a., si deve **esercitare l'azione o richiedere l'archiviazione**.

Il **giudice può concedere proroghe**:

* La prima proroga richiede una giusta causa, le successive richiedono una particolare complessità delle indagini, o impossibilità di concluderle entro il termine.
* Le **proroghe** possono durare fino a **6 mesi**, e non si può superare il **limite di 18 mesi**.
* Il **limite è di 2 anni** per i gravi delitti, molteplicità di fatti o persone, atti da compiere all'estero, o indagini collegate.

La **richiesta di proroga**:

* È **notificata all'indagato e persona offesa**, e sottoposta a **contraddittorio cartolare**.
* Il **giudice la accoglie con ordinanza**.
* Se il **giudice ritiene di non doverla concedere**, convoca le parti in **camera di consiglio**, e decide se **autorizzare** oppure imporre al PM la **conclusione delle indagini**.
* Per i **delitti di criminalità organizzata** non è previsto il contraddittorio.
* Gli atti compiuti nelle more del procedimento di proroga sono utilizzabili.

## 44. Determinazioni inerenti all'esercizio dell'azione penale e avviso di conclusione delle indagini preliminari (517)

Alla conclusione delle indagini preliminari si pone **l'alternativa fra esercizio dell'azione penale e archiviazione**.
L'azione è la **regola**, ma va esercitata **solo se** secondo la **valutazione discrezionale del PM** è plausibile sostenere la tesi accusatoria nel processo.

Se decide di esercitare l'azione, deve inviare **l'avviso di conclusione delle indagini**:

* Serve a **informare l'indagato dell'accusa**.
* Avverte l'indagato che la **documentazione delle indagini preliminari è disponibile presso la segreteria del PM**.
* La difesa può **depositare memorie, documenti e documentazione relativa alle indagini difensive**.
* L'imputato può **rilasciare dichiarazioni o sottoporsi a interrogatorio**, ed il PM deve ascoltarlo.
* La difesa può **richiedere atti di indagine**, ma il **PM non è tenuto ad accogliere la richiesta**.

## 45. Archiviazione della notizia di reato (520)

**Il PM presenta richiesta di archiviazione** se la **notizia di reato è infondata** (art. 408 co. 1), ossia gli **elementi acquisiti non sono idonei a sostenere l'accusa in giudizio** (art. 125 disp. att.).
La prognosi deve riguardare **non il risultato dell'azione**, ma la **utilità dell'accertamento**, con **favore per l'azione nei casi dubbi**.

Il PM deve considerare la possibilità di **richiesta di giudizio abbreviato** (che si fonda solo sugli elementi raccolti nell'indagine preliminare) e nel **vaglio dell'UP**, dove il giudice potrebbe rigettare la richiesta del PM.

La **archiviazione va disposta in caso di improcedibilità, estinzione del reato, e fatto non previsto come reato**.

Ipotesi particolari di archiviazione sono quella disposta per **particolare tenuità del reato**, o per **essere ignoto l'autore del reato**.

## 46. Archiviazione per particolare tenuità del fatto (523)

Art. 131-bis c.p.:

* Si applica ai reati con pena detentiva non superiore nel massimo a cinque anni, o pena pecuniaria, da sola o congiunta.
* La **tenuità** riguarda la **tenuità del fatto specifico** e la **non abitualità del comportamento**.

Art. 411 co. 1: l'art. 131-bis è un caso di **non punibilità**, e **anche se implica un accertamento di colpevolezza**, è **coerente con la logica dell'archiviazione**, perché **evita un processo superfluo, che si concluderebbe con un proscioglimento**.

Sono previste particolari modalità procedurali.

## 47. Procedimento di archiviazione (524)

Il **PM richiede l'archiviazione al giudice**, e **trasmette il fascicolo** con la notizia di reato, le indagini compiute, ed i verbali degli atti compiuti davanti al GIP.

Si dà **notizia della richiesta alla persona offesa**, in modo che possa esercitare i poteri che gli spettano.

Se il **giudice è d'accordo con il PM** dispone la **archiviazione senza formalità o contraddittorio**.

**All'indagato il decreto di archiviazione è notificato** solo se è stata **sottoposta a custodia cautelare**, per eventualmente richiedere la **riparazione per ingiusta detenzione**.

Se il **giudice non è convinto sull'archiviazione**, il **fissa un'udienza in camera di consiglio**.
Si dà avviso al PM, indagato e suo difensore, persona offesa, e procuratore generale presso la corte d'appello per i provvedimenti di sua competenza.

Al termine dell'udienza, il giudice può:

* Disporre **indagini ulteriori** (art. 409 co. 4).
* **Imporre al PM di formulare l'imputazione** (art. 409 co. 5).
* Ordinare **l'archiviazione**.

## 48. Opposizione dell'offeso del reato alla richiesta di archiviazione (526)

La persona offesa è il titolare dell'interesse leso dal reato, e può opporsi alla richiesta di archiviazione (art. 410):

* Deve dichiarare di voler essere informata riguardo la richiesta di archiviazione, al momento della presentazione del diritto di reato, o successivamente.
* Può sempre opporsi, indipendentemente dalla ricezione dell'avviso di potersi opporre all'archiviazione.

Il **termine per l'opposizione è 20 gg.**, entro cui va presentata una **richiesta motivata di prosecuzione delle indagini**.

Per i **reati con violenza alla persona** l'avviso di archiviazione è **sempre notificato** ed il **termine è di 30 gg.**.

L'opposizione deve contenere **l'indicazione di lacune investigative**.

* La richiesta deve indicare **l'oggetto dell'investigazione suppletiva e gli elementi di prova**, a pena di inammissibilità.
* Se il giudice ritiene la richiesta **ammissibile**, convoca un'udienza (art. 409 co. 2), e se sono presenti più persone offese, l'avviso è notificato solo alla persone offese che si sono opposte.
* **Altrimenti**, deve indicare le **ragioni di inammissibilità**.

## 49. Procedimento di archiviazione per particolare tenuità del fatto (528)

In caos di l'archiviazione per particolare tenuità del fatto si deve dare avviso **alla persona offesa e anche all'indagato** della possibilità di opporsi al provvedimento.

L'indagato ha un interesse ad opporsi:

* La decisione è fondata su un accertamento di colpevolezza, può essere iscritta nel casellario giudiziale, e può precludere l'applicazione di nuovi giudizi di tenuità del fatto.
* Ha interesse ad avere una **archiviazione con formula più favorevole**.

La procedura prevede:

* Un **vaglio di ammissibilità delle opposizioni**, senza entrare nel merito.
* Un **contraddittorio camerale** se le opposizioni sono ammissibili, o **l'archiviazione de plano** altrimenti.
* L'adozione di una decisione di archiviazione, oppure la restituzione degli atti al PM se il giudice non accoglie l'archiviazione.

Se il giudice restituisce gli atti, può:

* Ordinare nuove indagini, o imporre la formulazione dell'imputazione (art. 409 co. 4 e 5).
* Disporre l'archiviazione per altre ragioni.

## 50. Impugnazione del provvedimento di archiviazione (529)

# 2022-11-08

Il provvedimento può essere emanato da una PA, o in casi eccezionali, da soggetti privati.

Ad es., le bollette dell'ENEL sono atti privati, ma un bando per costruire un nuovo elettrodotto è considerato un provvedimento pubblico.

**L'oggetto** è l'elemento materiale della decisione.

Il **contenuto dispositivo** del provvedimento può includere delle condizioni, come conseguenza della discrezionalità.

La **causa** non è un elemento particolarmente significativo, perché tutti i provvedimenti amministrativi perseguono l'interesse pubblico.

Il cattivo esercizio dell'esercizio amministrativo porta all'eccesso di potere, che è un vizio di legittimità e non nullità, e quindi il provvedimento può essere solo annullato.

La **forma** tipica è la **forma scritta** (adesso in forma digitale), ma vige il principio della **libertà di forme**.

Esistono provvedimenti che in origine sono orali, ma assumono forma scritta con la **verbalizzazione**, sono le **delibere di organi collegiali**.

Le delibere di organi monocratici sono scritte ab origine, perché manca la fase della votazione.

Alcuni provvedimenti possono consistere anche in **meri gesti**.  Ad es., la polizia che dà l'ordine di fermarsi alzando la paletta.

La **struttura** dei provvedimenti è quasi sempre la stessa.

**L'intestazione** indica l'amministrazione che emana il provvedimento, segue un **preambolo**, che non è previsto dalla legge, ma è prassi aggiungerlo.

Segue il **contenuto dispositivo** e la **sottoscrizione**.

I provvedimenti amministrativi sono identificati da un **protocollo** (numero) e spesso sono accompagnati da allegati.

La **motivazione** non è necessaria per gli atti normativi in generale (art. 3 l. 241/1990), ma può essere superata dalla normativa di settore, specie nelle autorità amministrative indipendenti.

La motivazione serve a garantire la trasparenza delle scelte dell'amministrazione, e permettere il controllo giurisdizionale.

La motivazione deve dare conto degli elementi di fatto e diritto, ma spesso vengono promossi ricorsi per la carenza di elementi di fatto nella motivazione.

Si permette la motivazione per relationem.  Ad es., il provvedimento si fonda e richiama la valutazione tecnica svolta da un altro organo.

Il provvedimento a cui viene fatto rinvio deve essere conoscibile.

I vizi della motivazione possono essere la mancanza totale, la sua insufficienza (ad es., motivazione tautologica), o vizi logici (ad es., contraddizioni).

La legge non prevede un divieto espresso di integrazione postuma della motivazione, ma la giurisprudenza non la ammette, perché contraddice il senso stesso della motivazione.

Il **provvedimento implicito** è un provvedimento che non è mai stato emanato espressamente, ma si considera emanato se è un presupposto per l'emanazione di un altro provvedimento espresso.

I provvedimenti impliciti non possono essere a danno del privato, ma se il privato fa affidamento legittimo su un provvedimento implicito, non viene disconosciuto.

Si applicano le norme sull'interpretazione dei contratti, perché il legislatore non ha mai specificato le regole di interpretazione degli atti amministrativi.  In caso di provvedimenti normativi, si applicano le regole sull'interpretazione delle fonti del diritto.

# 2022-09-21 - Diritto amministrativo 

<!-- vim:set spelllang=it: -->

## Imparzialità della PA in senso soggettivo

L'amministrazione non è terza, perché è portatrice di un interesse, ma deve essere imparziale, perché rappresenta interessi pubblici.

La PA deve anche apparire imparziale.

L'assunzione dei pubblici impiegati avviene attraverso la valutazione con concorsi pubblici, in modo che tutti siano messi nella stessa condizione per partecipare.

Art. 98 Cost.: i pubblici impiegati devono servire solo l'interesse pubblico.

Cont.: per alcuni pubblici impiegati che si trovano in posizioni particolarmente delicate, si deve garantire un elevato tasso di imparzialità.

Le categorie includono i magistrati (che non sono funzionari amministrativi), i militari di carriera, i funzionari ed agenti di polizia, ed i rappresentanti diplomatici e consolari all'estero.

Queste norma non è stata attuata, e si prevedono solo ipotesi di conflitto di interessi.

Art. 51 co. 1: uguaglianza per l'accesso alle cariche pubbliche.

Art. 54 co. 2: i pubblici funzionari devono svolgere le loro funzioni nel rispetto dell'etica pubblica.
Ad es., divieto di cedere a favoritismi, etc.

## Principio di separazione fra attività di indirizzo politico e attività di gestione

È stato introdotto con la riforma del rapporto di lavoro nelle amministrazioni.

È enunciato nell'art. 4 d.lgs. 165/2001, e riguarda i **vertici politici della PA**, che devono **indicare gli indirizzi politici** da seguire.

L'attività della PA è **politica, ma imparziale**.

I **dirigenti attuano** gli indirizzi determinati dai vertici politici (co. 4), e compiono gli atti materiali.

Si distinguono le funzioni fra organi di governo e dirigenti.

## Conflitto di interessi

Il legislatore prevede casi di divieto assoluto di conferimento di incarichi (**inconferibilità**), o la regola della **incompatibilità**, per cui il soggetto deve scegliere fra uno dei due incarichi.

È previsto in generale il **dovere di astensione** per tutte le situazioni in cui si può presentare un conflitto di interessi.

## Trasparenza della PA

È un principio fondamentale, derivato dal principio di imparzialità, anche se non espressamente enunciato dalla Costituzione.

L'amministrazione che agisce nel segreto è meno imparziale, la possibilità per i cittadini di controllare l'operato dell'amministrazione impone maggiore attenzione nelle scelte.

La trasparenza è utile per contrastare la corruzione.

## Imparzialità in senso oggettivo

L'imparzialità soggettiva riguarda il conflitto di interessi, mentre l'imparzialità oggettiva riguarda il **compiere la scelta migliore** nelle varie situazioni.

Il **giusto procedimento** richiede che i cittadini devono essere informati, hanno il diritto a partecipare al procedimento e contraddire l'amministrazione, il provvedimento deve essere motivato, etc.
Sono i c.d. **principi della buona amministrazione**.

La **decisione** deve anche essere **ragionevole**, e non deve essere **illogica, contraddittoria, implausibile, etc.**

Se la decisione anche presa seguendo il giusto procedimento è **manifestamente irragionevole**, si ha il **vizio di eccesso di potere**, ed è sindacabile davanti al giudice.

Altrimenti, il giudice non può sindacare il merito, che rimane una scelta discrezionale della PA.

Si prevede il **principio di proporzionalità**.

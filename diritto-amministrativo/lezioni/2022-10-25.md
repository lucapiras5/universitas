# 2022-10-25 - Diritto amministrativo

<!-- vim:set spelllang=it: -->

## Termine per i provvedimenti

* È particolarmente importante nei provvedimenti ad istanza di parte, ed in generale per ogni provvedimento (anche generale) che porta benefici.
* Il legislatore ha introdotto vari rimedi per garantire il rispetto del termine.

## Silenzio-inadempimento

* In molte situazioni, la **mancata pronuncia dell'amministrazione** sull'istanza di parte entro il termine vale come un **assenso dell'amministrazione**.
* Questa regola vale **solo nei casi previsti dalla legge**, e **non è una regola generale**.
* Se **non** ricorre il meccanismo del **silenzio-assenso**, o in casi più rari, il **silenzio-rigetto**, come **regola generale** il mancato rispetto del termine si chiama **inerzia dell'amministrazione**, o **silenzio-inadempimento**.
* In linea generale, si può esercitare il potere anche dopo la scadenza, ed il potere non si esaurisce.
* In casi eccezionali, il potere non può più essere esercitato (si esaurisce) dopo la scadenza del termine.
* Ad es., i beni di proprietà privata con rilevanza culturale possono essere venduti, ma il ministero della cultura può esercitare il diritto di prelazione in caso di vendita, ma deve farlo entro 60 gg., altrimenti il potere decade.
* Anche se non previsto dalla legge, la giurisprudenza ritiene i termini per le sanzioni un termine perentorio, ed il mancato rispetto risulta nell'illegittimità dell'atto.

## Rimedi in caso di mancato rispetto del termine

### 1) Potere sostitutivo

* Tutte le PA devono individuare un ufficio per l'esercizio dei poteri sostitutivi in caso di ritardo.
* L'esercizio dei poteri sostitutivi può essere **d'ufficio**, o su **istanza dell'interessato**.
* Gli uffici devono essere resi pubblici.
* L'ufficio che esercita i poteri sostitutivi deve concludere entro un termine che è la **metà del termine originariamente previsto**.

### 2) Ricorso al giudice

* Contro il silenzio-inadempimento della PA si può presentare ricorso presso il giudice.
* Se il potere è discrezionale, il giudice deve accertare l'inadempimento, e condannare l'amministrazione ad emanare il provvedimento.
* Se l'amministrazione continua a non emanare il provvedimento, si può utilizzare l'azione coattiva.
* Se il potere è vincolato e non rimangono spazi di discrezionalità (ad es., un organo di controllo impone una certa soluzione, l'amministrazione ha determinato che una sola soluzione è possibile, etc.), il **giudice può adottare direttamente il provvedimento**.
* È preferibile l'interpretazione per cui anche la discrezionalità tecnica (e non solo la discrezionalità pura, che comunque non rientrerebbe nelle competenze del giudice) impedisce l'adozione del provvedimento da parte del giudice.

### 3) Responsabilità disciplinare ed erariale

* Il ritardo può essere causa di applicazione di sanzioni disciplinari, che possono incidere sulla carriera.
* Se il ritardo ha causato dei danni erariali all'amministrazione, il funzionario è responsabile per il danno causato.

### 4) Risarcimento del danno e indennizzo da mero ritardo

* Il **risarcimento da ritardo** richiede l'accertamento dei **normali requisiti** per il risarcimento da danni, ossia la fondatezza della domanda, la colpevolezza dell'amministrazione, e l'entità del danno.
* **L'indennizzo da mero ritardo** consiste in 30 euro al giorno, fino a 2000 euro, per il **solo fatto** che l'amministrazione è in ritardo, ma si applica solo verso gli operatori economici (imprese, non verso i cittadini in ritardo).

## Modelli del procedimento amministrativo

* Esistono più modelli, oltre al modello tradizionale del procedimento e provvedimento amministrativo, e vengono usati spesso.

## Accordo con gli interessati

* Una delle caratteristiche del potere amministrativo è l'unilateralità, ossia che non serve il consenso degli imputati.
* Tuttavia, la legge può consentire all'amministrazione di ricercare un **accordo con gli interessati**.
* L'art. 11 l. 241/1990 usa il **termine "accordo" e non "contratto"** perché i secondi riguardano prestazioni puramente patrimoniali.
* **L'oggetto** dell'accordo è **l'uso del potere amministrativo**.
* **L'utilità** dell'accordo è di **ridurre i tempi ed evitare contenziosi futuri**.
* Inoltre, il provvedimento a seguito di un accordo può avere **contenuti atipici**.
* Gli accordi sono uno strumento **facoltativo**, ma poco utilizzato.
* L'uso di accordi valorizza la **partecipazione** nel procedimento dei privati, perché il punto di vista del privato fa parte integrante della procedura.

## (cont.) Modalità applicative

* L'accordo può riguardare il contenuto del provvedimento, oppure l'accordo può sostituire integralmente il procedimento.
* L'accordo sul contenuto generalmente riguarda i provvedimenti favorevoli.
* La sostituzione si usa per i provvedimenti sfavorevoli, dove rappresenta una sorta di transazione.
* Ad es., invece di applicare una sanzione, il privato si impegna a mettere in atto determinati comportamenti (favorire la concorrenza, per evitare una sanzione per comportamenti anti-concorrenziali).
* Ad es., l'accordo bonario per l'espropriazione, dove il privato ottiene un indennizzo maggiorato se acconsente all'espropriazione.

## (cont.) Procedimento

* Gli accordi rimangono all'interno del procedimento amministrativo.
* Ad es., non si ha accordo se la PA acquista il bene secondo le regole del diritto privato, invece di iniziare con l'espropriazione.
* Nell'accordo possono partecipare anche le altre parti interessate, così come nel procedimento.
* Ad es., far partecipare le associazioni ambientaliste all'interno di un accordo per costruire una centrale di smaltimento dei rifiuti.
* Serve una deliberazione per approvare l'accordo, da parte dell'organo che è competente per l'adozione di quel provvedimento.
* L'amministrazione deve motivare l'uso dell'accordo, per il principio di trasparenza, per dimostrare che sia nell'interesse pubblico generale, e non per favorire il privato.
* Se nella fase integrativa dell'efficacia del provvedimento la legge prevedeva dei controlli, gli stessi controlli vanno svolti a seguito di accordi.
* Gli accordi non sono contratti, perché l'accordo riguarda il potere amministrativo, che viene negoziato, ma dato che l'accordo produce comunque obblighi e diritti, si possono applicare i principi civilistici sui contratti.
* Si prevede che l'amministrazione possa recedere unilateralmente dall'accordo, ma solo per motivi sopravvenuti di pubblico interesse, e deve indennizzare il pregiudizio.

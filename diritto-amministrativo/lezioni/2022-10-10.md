# 2022-10-10 - Diritto amministrativo 

<!-- vim:set spelllang=it: -->

## Discrezionalità nell'esercizio del potere

* La legge non predetermina sempre l'esercizio del potere amministrativo, ma lascia uno spazio di scelta all'amministrazione.
* L'attività dell'amministrazione non è mai libera, al più può essere "discrezionale".
* La **discrezionalità pura, o in senso proprio** consiste nel **migliore contemperamento degli interessi pubblici e privati**.
* Esiste anche la **discrezionalità tecnica**.
* La discrezionalità riguarda **se e come** esercitare il potere.

## Discrezionalità e leggi-provvedimento

* Esistono **leggi-provvedimento**, casi in cui il legislatore invece di formulare precetti generali e astratti regola il caso in maniera concreta.
* Ad es., la demolizione di edifici abusivi in Puglia, era nato un contenzioso sul fatto se servisse o meno l'autorizzazione ambientale.
* La Corte costituzionale non si è pronunciata sulla costituzionalità delle leggi-provvedimento.
* Ha solo affermato che il principio del giusto procedimento non ha copertura costituzionale, e la Costituzione menziona solo l'impugnabilità del provvedimento definitivo.
* Tuttavia, una legge-provvedimento non può essere impugnata davanti al TAR.
* In ogni caso, le leggi-provvedimento sono rare.
* La Corte costituzionale ha dichiarato incostituzionale l'uso di **leggi-provvedimento regionali**, ed ha affermato la **riserva di amministrazione**.
* Pertanto, i provvedimenti amministrativi non possono essere adottati con legge, almeno a livello regionale, se sottraggono la valutazione discrezionale all'amministrazione.

## Discrezionalità e auto-limitazione

* L'amministrazione può **auto-limitarsi**, e introdurre **regole, indirizzi, etc. secondari**, in modo da cercare di limitare la discrezionalità ed evitare disparità di trattamento.

## Cattivo uso della discrezionalità

* Il **cattivo uso della discrezionalità** è un **vizio tipico dell'atto amministrativo**, ed il destinatario può sindacare l'irragionevolezza, disparità di trattamento, etc. del provvedimento.
* È il **vizio di eccesso di potere**, distinto dalla violazione di legge.
* Anche se la legge non viene violata, si può comunque avere un cattivo uso della discrezionalità, che è comunque censurabile.

## Corretto uso della discrezionalità

* Il corretto uso della discrezionalità non lascia sempre una scelta possibile.
* La scelta quando sono presenti dei **margini di scelta** è il c.d. **merito amministrativo**.
* Non va confuso con il "merito" del diritto processuale civile o penale, anche se comunque c'è un'affinità, perché il merito amministrativo riguarda una decisione presa a seguito di un rito (il procedimento amministrativo).
* Il **merito non è sindacabile**, perché i giudici possono solo sindacare la legittimità, e non possono sostituirsi all'amministrazione.
* I casi in cui il giudice può entrare nel merito sono assolutamente eccezionale.
* Ad es., nel **giudizio di ottemperanza**, se l'amministrazione non ottempera ad un giudicato che si è formato nei suoi confronti, il giudice si può sostituire all'amministrazione per far valere il giudicato.

## Discrezionalità tecnica

* La valutazione tecnica non richiede il bilanciamento di interessi, ma solo l'applicazione di regole tecniche.
* Spesso sono valutazioni complesse, con margini per arrivare a conclusioni diverse, quindi si parla ancora di "discrezionalità".
* Ad es., nella valutazione dell'abuso di posizione dominante, è una valutazione tecnica che presenta margini di discrezionalità (due economisti possono avere opinioni diverse).
* Se l'amministrazione non ha gli strumenti, può sempre rivolgersi a soggetti esterni per la valutazione tecnica.

## Sindacato della discrezionalità tecnica

* Tradizionalmente la giurisprudenza negava di poter giudicare la discrezionalità tecnica.
* Successivamente, la giurisprudenza afferma che è possibile **sindacare il metro di giudizio** e quindi la **attendibilità della scelta**.
* Se la scelta non è attendibile, perché il criterio utilizzato per la decisione non è attendibile (non è un criterio consolidato, etc.).
* Negli ultimi anni, la giurisprudenza ha affermato la **maggiore attendibilità**.
* Se esistono più indirizzi di pensiero, ma uno è più attendibile degli altri, **l'amministrazione deve scegliere quello più attendibile**.

## Interesse legittimo

* Se l'amministrazione usa un potere, o omette un intervento doveroso, le persone che subiscono gli effetti positivi o negativi del potere amministrativo sono titolari dell'interesse legittimo.
* È una peculiarità del diritto amministrativo italiano, risalente all'istituzione del giudice amministrativo, per distinguere la sua giurisdizione da quella del giudice ordinario.
* Contro l'amministrazione possono essere fatti valere anche diritti soggettivi.
* Ad es., l'amministrazione non paga una somma dovuta a seguito di una compravendita, per il diritto di credito ha giurisdizione il giudice ordinario.
* Tuttavia, nel caso di **esercizio di poteri amministrativi** si parla di interessi legittimi, e ha giurisdizione il giudice amministrativo.
* Con la Costituzione, la nozione di interesse legittimo viene riconfermata, e lo menziona in 3 articoli.
* Si distingue fra interessi legittimi **oppositivi**, che riguardano atti amministrativi con **effetti pregiudizievoli**.
* Ad es., sanzioni amministrative, espropriazione, etc.
* Gli interessi **pretensivi** riguardano l'emanazione di **provvedimenti favorevoli**, o nel caso in cui l'amministrazione **nega un provvedimento**, o **rimane in silenzio**.
* I **contro-interessati** hanno l'interesse opposto.
* I **titolari dell'interesse legittimo** sono chi subisce in maniera diretta gli effetti del provvedimento, e quindi sono i destinatari.
* Nel caso di provvedimenti generali, i destinatari possono essere un grande gruppo.
* I titolari degli interessi legittimi devono essere titolari di una **situazione qualificata e differenziata** rispetto alla persona comune.
* Si distingue fra interessi legittimi ed **interessi di mero fatto**.
* Ad es., in una gara di appalto, chi è arrivato secondo ha interesse di impugnare, mentre chi è arrivato trentesimo può avere interesse ad impugnare solo se si potrebbe invalidare l'intera gara (se l'unica differenza sarebbe che chi è arrivato secondo vincerebbe).
* L'interesse di mero fatto riguarda soggetti terzi, ad es., soggetti che non hanno partecipato alla gara.

## Tutela dell'interesse legittimo

* La titolarità dell'interesse legittimo permette la **tutela giurisdizionale**.
* **Prima della decisione**, per il **principio del giusto procedimento**, è possibile **partecipare al procedimento** per i titolari dell'interesse legittimo.
* La **tutela di tipo risarcitorio** (art. 2043 c.c.) per i danni illecitamente causati ai titolari di interessi legittimi, oltre che ai titolari di diritti soggettivi.
* Tradizionalmente, la violazione di interessi legittimi pretensivi che portava a danni non era considerata risarcibile, perché era considerata una mera aspettativa di provvedimento, non assimilabile ad un diritto soggettivo.

## Interessi collettivi e interessi diffusi

* Sono a metà fra interessi di fatto e interessi legittimi.
* Gli **interessi collettivi** riguardano categorie della comunità che sono organizzate, e che rappresentano interessi collettivi e non individuali.
* Ad es., gli interessi degli imprenditori, dei lavoratori, etc.
* Se gli interessi **riguardano l'intera collettività**, e non rappresentano posizioni di parte come gli interessi collettivi, si chiamano **interessi diffusi**.
* Non sono più interessi di mero fatto se trovano un'entità in grado di rappresentarli collettivamente.
* I rappresentanti degli interessi collettivi e diffusi possono **partecipare al procedimento amministrativo**, e possono **ottenere tutela davanti al giudice**.
* Pertanto, sono **molto vicini ad un interesse legittimo**.
* In alcuni casi, la possibilità di agire davanti al giudice amministrativo è stato conferito con leggi speciali.
* Ad es., per l'associazione dei consumatori.
* Anche se la legittimazione processuale non è prevista dalla legge, il giudice può valutare la presenza di una serie di indizi, che dimostrano che l'ente cura l'interesse, e non è stato istituito ad hoc solo per creare azione di disturbo.
* Azioni popolari (TODO).

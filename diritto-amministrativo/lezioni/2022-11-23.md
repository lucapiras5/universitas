# 2022-11-23 - Diritto amministrativo

## Principi generali


**Favor partecipationis**: si deve favorire la maggiore partecipazione possibile alle gare pubbliche, in modo da trovare l'offerta migliore.

Si devono valutare le finalità ambientali, sociali, e la tutela delle piccole e medie imprese.  La domanda pubblica non deve essere ispirata solo al maggiore risparmio, ma si devono perseguire anche altri interessi.

## Ambito di applicazione soggettivo

Il legislatore europeo si accorse che il criterio formale non era sufficiente, perché esistono soggetti ibridi, con forma privata, che svolgono funzioni sostanzialmente pubbliche.

Primo requisito: TODO.

Requisito della **dominanza pubblica**: **finanziamento maggioritario con denaro pubblico** (ad es., il canone, le contribuzioni obbligatorie), oppure **più della metà degli amministratori sono nominati dall'amministrazione**, oppure è sottoposta a forme di **vigilanza e controllo pubblico**.

Il terzo requisito, il **requisito teleologico, o della finalità**, gli enti di diritto pubblico devono espressamente svolgere attività di interesse pubblico, ma che non siano di carattere commerciale o imprenditoriale.

Se le imprese non sono in grado di essere autosufficienti, sono considerati enti pubblici ai fini della normativa europea.

Nei c.d. **settori speciali** (ad es., servizi di acquedotto, fognature, distribuzione del gas, energia elettrica, trasporti pubblici tranne il trasporto aereo, che è pienamente privatizzato), caratterizzati da **concorrenza limitata**, si applicano comunque le regole di diritto pubblico.

Quando gli operatori privati ottengono un contratto per lo svolgimento di funzioni pubbliche, diventano capaci di emanare provvedimenti, e possono essere amministrazioni resistenti in un giudizio amministrativo.

La legislazione impone alle amministrazioni di non aggiudicare contratti da sole, ma piuttosto di acquistare beni e servizi insieme, per ottenere prezzi minori.

La CONSIP ha l'unico scopo di bandire gare d'appalto per ottenere offerte per i vari servizi e prodotti per tutte le amministrazioni, in modo che le singole amministrazioni poi possano beneficiare dell'offerta.

Amministrazione capofila: TODO.

## Ambito di applicazione oggettivo

Si applica ai contratti che nel **codice dei contratti pubblici** sono **contratti d'appalto**.  La definizione del codice dei contratti pubblici è **molto più ampia** rispetto al codice civile.

Ad es., gli **appalti di fornitura** corrispondono alla compravendita, e gli **appalti di servizi** includono anche le prestazioni intellettuali.

Alcuni contratti sono esclusi dalla definizione di appalto.

La disciplina del codice vale anche per i contratti di concessione, e il **partenariato pubblico--privato**.

# 5. Correzione e matrimonio, un'armonia ottocentesca

<!--
vim: spell:spelllang=it
-->

## 5.1. Correzione e garanzie domestiche in Francia tra rivoluzione e bonapartismo (117)

Il **potere di incarcerazione** si era conservato nell'antico regime.

Le "**lettres de cachet**" permettevano ai padri di **incarcerare i figli per qualsiasi motivo**.
Ad es., disordine sessuale, finanziario, motivi connessi alle scelte matrimoniali.

Il **mantenimento del figlio incarcerato** era a **spese del padre**.

Durante gli **anni della Rivoluzione viene meno il consenso sociale per il potere di incarcerazione**.
Per **limitare il potere dei padri e democratizzare le relazioni familiari** si cerca di far rivivere l'istituto dei **tribunali di famiglia**.
Le lamentele dei padri vengono esposte davanti ad un tribunale composto di membri della famiglia ed eventualmente amici e vicini.

Esistono **due modelli alternativi** di giustizia domestica:

* Il modello di **Stato autoritario** preferisce **l'esoregolamentazione della giustizia** davanti ad un **tribunale ordinario**.
* Il modello **democratico** preferisce il modello **dell'arbitrato e patteggiamento**.

Nella **Repubblica Cisalpina** in Italia, il tribunale di famiglia era considerato il tribunale "naturale" per eccellenza.
La **richiesta di internamento** era rimessa alla valutazione del **tribunale di famiglia** e del **presidente del tribunale correzionale**.

**In pratica**, il modello rivoluzionario **fallisce**:

* I tribunali di famiglia si occupavano prevalentemente di **questioni successorie**.
* Gli **abusi del potere correzionale** rimanevano coperti dal **silenzio di famiglia**.
* Saranno **soppressi** nel 1796, nel programma di eliminazione di qualsiasi tribunale eccezionale.
* Cambacérès si opporrà alla loro reintroduzione.

**Dopo il Termidoro**, la disciplina diventa più severa.
Nel **progetto di codice civile** si prevede per il **padre o madre sopravvissuta** il potere di **incarcerazione per gravissimo malcontento**.
La norma viene criticata:

* Si richiedono **maggiori garanzie** per i figli.
* Si critica **l'assimilazione dei figli alla delinquenza comune**.
* Si richiede l'introduzione di **istituti dedicati alla rieducazione**, che non abbiano il marchio infamante del carcere.

Il **codice civile definitivo** prevede il **potere di incarcerazione** del figlio, ma aggiunge delle **garanzie formali**:

* Spetta al **padre** e alla **madre, in via subordinata e limitata**.
* Il **termine massimo** è 1 o 6 mesi, a seconda dell'età del figlio.
* **Fino ai 15 anni** la richiesta di incarcerazione era **vincolante**, mentre **tra i 15 e 21 anni** è previsto un **controllo giudiziario sui motivi**.
* In **entrambi i casi**, **non ci sono scritture**, ed il **padre deve coprire spese ed alimenti**.

Il **potere di infligghere modici castighi** corporali **non era menzionato** nel codice.
Viene ricavato per via interpretativa, per i **motivi non gravi di disgusto**.

Il **codice non menziona ipotesi di abuso della patria potestà**.
I codificatori presupponevano un padre ideale, incarnazione della ragione, ed un minore equiparato ad un interdetto.

**Nel codice penale del 1791**, le **lesioni procurate ai figli minori di 16 anni** erano un reato sanzionate specificamente.

**Nel codice penale dell'età napoleonica**:

* I maltrattamenti contro i figli minori **non sono previsti**, e si applica **solo il diritto penale comune**.
* La **decadenza dalla patria potestà** è prevista contro i genitori che suscitano o incoraggiano il malcostume dei figli, ma l'interesse protetto è la **responsabilizzazione dei genitori**, e **non la protezione dei figli**.

Nonostante i tentativi della giurisprudenza, la **situazione del figlio peggiora**.
**L'antico regime** prevedeva un'azione giudiziaria di **controllo e moderazione sull'abuso dei poteri e l'inadempimento degli obblighi** della patria potestà.

La giurisprudenza **ha pochi e deboli argomenti** per colmare il vuoto giuridico:

* La **ratio di protezione del minore** implicita nella patria potestà.
* I **precedenti della giurisprudenza di antico regime**.
* L'intenzione dei codificatori.
* **L'analogia** con l'art. 444 c.c. che prevede la **destituzione del tutore per abusi**.

Riguardo il **trattenimento della prole nella casa paterna**:

* Il figlio **non poteva lasciare la casa paterna o intraprendere viaggi senza il consenso del padre**.
* Raggiunta una certa età, il **figlio ancora in potestà può arruolarsi liberamente**, ma nel 1832 si richiede il **consenso del padre** per il figlio minore di 20 anni.

Una **minoranza giurisprudenziale e dottrinale** cercava di **tutelare i figli fuggiaschi per abusi** subiti dal padre.

Per la **piena previsione della decadenza per abuso** serve una **riforma legislativa**, che viene introdotta nel 1889.

Il **potere di incarcerazione**:

* Viene abolito nel 1935.
* Tradizionalmente era riservato per le classi agiate, ma nel 1885 le famiglie povere vengono esonerate dalle spese di mantenimento.
* Alla fine dell'ottocento, i padri occupati in professioni manuali rappresentavano la maggioranza delle richieste.

## 5.2. L'esperienza austriaca, garantismo e statalismo (121)

L'ABGB prevede:

* §144: il diritto dei genitori di **dirigere le azioni dei figli**.
* §145: di rintracciare i figli e **ricondurli a casa**, e di **castigarli senza danno alla loro salute** se disobbedienti.

**L'abuso della patria potestà** è regolato in dettaglio.

* §177: tra i **comportamenti omissivi**, solo la **trascuratezza totale** porta alla perdita della patria potestà.
* §178: la **sanzione** è rimessa alla **discrezione giudiziale** per gli abusi, definiti come **qualsiasi attività pregiudizievole agli interessi del figlio o delle sue potenzialità**.

I **figli, parenti stretti, e chiunque ne sia a conoscenza** può **denunciare gli abusi al giudice**.
Lo **Stato difende i diritti dei figli minorenni**.

Gli **abusi sono sanzionati anche dal diritto penale**:

* §165 c.p.: la **disciplina domestica non può danneggiare** il corpo del castigato.
* §166 c.p.: alla **prima trasgressione** segue un **rimprovero giudiziale**, e alla **seconda trasgressione** segue un nuovo rimprovero, e la **minaccia** che alla **terza volta decadranno** dalla patria potestà, e che il figlio sarà **sottratto ed educato a loro spese**.
* §167 c.p.: alla **terza trasgressione**, o se la **prima è particolarmente grave**, i genitori perdono la patria potestà e si nomina un tutore.
* §168 c.p.: se i genitori **non pagano le spese di educazione**, la magistratura colloca il figlio, ed i genitori sono sanzionati con l'arresto.

Il **pubblico interesse** è dimostrato **dall'avvio di ufficio** della procedura.

Se i **genitori non** riescono a mantenere la **disciplina domestica**, possono chiedere **l'intervento delle pubbliche autorità**.
Le autorità devono **rimuovere il disordine, e applicare il rimedio** che è più conveniente ed efficace.

Lo Statualismo austriaco prevedeva:

* Misure garantiste contro gli abusi paterni.
* Il regime del soccorso pubblico al disciplinamento familiare.
* La **valutazione del giudice** per ogni **richiesta di internamento**, che poteva **decidere nella maniera più adatta** al caso.

## 5.3. Vestigia della tirannia domestica nell'Italia della Restaurazione (122)

In età napoleonica, il **progetto di codice del De Simoni** prevedeva **l'abuso della patria potestà** per tutti i suoi poteri.
Il **figlio** poteva fare **ricorso**, su cui **decideva il giudice**.

Durante la **Restaurazione**, il problema dei **poteri correzionali** ridiventa attuale.

Il **progetto di riforma Bartolucci** del 1818 per lo **Stato Pontificio**:

* **Sanzionava l'abuso** della patria potestà.
* Divideva lo ius corrigendi in ius custodiendi, **modico castigo** ed **internamento**.
* **L'internamento** richiede una **valutazione giudiziale** sulla ragionevolezza, e non può superare i 6 mesi.
* Prevedeva **l'emancipazione coatta** per maltrattamenti, e lo **scioglimento della coabitazione** in casi meno gravi.

Anche altri contesti legittimisti che volevano **restaurare l'autorità paterna** prevedevano delle **limitazioni**, ma esistevano delle resistenze.
Ad es., il nome "emancipazione coatta" dava l'idea di una costrizione contro il padre, e viene rinominata in "emancipazione per sentenza del tribunale".

I **codici più legati al modello francese**:

* **Non menzionano il potere di castigo domestico**, perché lo danno per scontato. Ad es., il codice sabaudo.
* **Conservano il potere di internamento** del figlio. Ad es., il codice napoletano lo inasprisce.
* Successivamente, il **codice civile unitario abroga** il **potere di internamento**.

Riguardo **l'imposizione della residenza al figlio**, il codice napoletano:

* La prorogava **dopo la maggiore età** per quattro anni per i **figli**, e a **tempo indeterminato per le figlie**.
* Il **tribunale** poteva **sospendere la residenza per giusta causa**.

La **famiglia** viene tutelata dal **diritto penale**.

* Il progetto di codice elaborato dalla giunta nominata da **Leopoldo II** nel 1791 **limitava l'internamento ad un massimo di 3 giorni**, e **vietava qualsiasi punizione dannosa per la salute**.
* Il progetto di codice penale per il **Regno d'Italia** del 1806 prevedeva i **delitti contro l'ordine delle famiglie** all'interno della categoria dei **reati contro il buon costume**.
* La **legislazione albertina** del 1839 **sanziona penalmente l'abuso della patria potestà**.

Il problema fondamentale è **l'effettività delle norme**:

* I **regolamenti di polizia** prescrivevano la tutela dei poteri paterni e dell'ordine domestico.
* La **prassi giurisprudenziale** cerca di **aiutare i corrigendi**, piuttosto che i padri. Ad es., il tribunale di Portoferraio respinge la richiesta di internamento di un padre, sulla considerazione delle colpe del padre.

Il **discolato di antico regime** continua ad esistere.
A **Lucca** faceva parte della **prassi poliziesca**, i **figli ribelli** sono trattati allo stesso modo dei criminali.

Il discolato entrerà in crisi nell'ottocento.
I giuristi la criticano come **l'imposizione di una pena criminale da un privato**.
**Forti** richiede almeno il **controllo del giudice** sulla richiesta del padre.

Critiche analoghe sono fatte anche per la **destinazione coattiva dei figli allo stato ecclesiastico**.

## 5.4. Matrimoni alla francese e matrimoni all'austriaca dei figli di famiglia (126)

Durante la Rivoluzione, una legge del 1792 fissa **l'età matrimoniale a 21 anni**.
I **matrimoni dei minorenni** richiedono il consenso degli aventi potestà, a pena di nullità.
Fra **maggiorenni** basta la loro libera volontà.
Inoltre, vengono **abolite le sanzioni patrimoniali e gli atti rispettosi**.

Nel periodo post-rivoluzionario, si recuperano in parte gli antichi valori.

Il **codice napoleonico**:

* Prevede la **maggiore età generica a 21 anni**, ma fissa **l'età matrimoniale per i figli a 25 anni**.
* I **figli minorenni** devono avere il **consenso dei genitori**.
* I **figli maggiorenni** sono tenuti al **dovere perpetuo di rispetto ed onore**, e hanno l'obbligo perpetuo di usare gli **atti rispettosi**.
* La procedura per gli atti viene **semplificata** dopo una certa età.

Sono previsti **tre strumenti** a tutela dei padri di famiglia:

* La sanzione civile della **nullità del matrimonio del minore**.
* La **sanzione penale contro gli ufficiali di stato civile negligenti**.
* L'azione preventiva del **diritto di opposizione**.

Il **regime delle opposizioni** aveva applicazione **generale**.
Nel caso degli **ascendenti** era strettamente collegato alla **patria potestà**.

* Un **decreto del Parlamento di Parigi** del 1778 stabiliva che le opposizioni si possono fondare su **motivi di opportunità** se sono sollevate da **padri, tutori, curatori, fratelli e zii**.
* Nel **codice napoleonico** il padre, e in via subordinata la madre, avi ed ave possono **opporsi al matrimonio senza dover allegare motivi** e **senza incorrere in responsabilità** se l'opposizione è rigettata.

In un caso del 1813:

* Le opposizioni sono usate per **impedire il matrimonio della figlia con un individuo che aveva scontato una pena**.
* I **primi due gradi** di giudizio **confermano l'opposizione**, anche se era stata usata secondo la **modalità di antico regime**, di strumento della patria potestà.
* In **ultimo grado**, si riconosce che l'opposizione può essere **solo usata per impedimenti legali**, e l'avere scontato una pena non era una causa di impedimento.

In un caso del 1809:

* Il padre presenta opposizione sulla base dell'irregolarità formale degli atti rispettosi.
* La **corte concede la permanenza coatta** della **figlia maggiorenne** in un luogo lontano dall'amante.
* Si segue la **tradizione di antico regime**, per cui le **opposizioni** servivano a **dilatare e scoraggiare** i matrimoni.
* La **Cassazione nega** la domanda, perché **contrastante con il diritto dei cittadini maggiorenni** di **scegliere liberamente il proprio domicilio**.

Padri e giudici volevano ristabilire la **patria potestà perpetua**, almeno per quanto riguarda il **matrimonio**.
Anche alcuni **compilatori del codice** presentavano le **opposizioni** come uno **strumento per il controllo matrimoniale**.
Tuttavia, **prevale l'impostazione liberale** del codice napoleonico.

**In Austria**:

* La necessità dell'assenso parentale era limitata alla minore età di 24 anni.
* Contro il **rifuto non basato sui motivi previsti per legge**, si può **esercitare un'azione**.
* I motivi indicati per legge **non sembravano tassativi**.
* La **mancanza del consenso parentale** rendeva **l'atto invalido**.

## 5.5. Vecchio e nuovo nei modelli matrimoniali italiani preunitari (128)

La Restaurazione si ispira all'antico regime:

* Le istanze fondati sono il rafforzamento della patria potestà, ed i deterrenti contro i matrimoni disuguali.
* In conformità al **diritto canonico**, si **abroga il matrimonio civile**, ed il **matrimonio del minorenne senza consenso parentale** è reso valido, e si regolano solo gli **effetti civili** del matrimonio.

Il codice civile napoletano riprende il codice civile napoleonico, con alcuni adattamenti in chiave patriarcale:
I **matrimoni clandestini** sono sanzionati con la **diseredazione e l'internamento fino a 6 mesi**.

Gli **atti rispettosi** sono **abbandonati** perché troppo lontani dalle tradizioni nazionali, ad eccezione del **codice estense**.

Le **opposizioni matrimoniali** sono usate a **fini dilatori** per controllare i figli di qualsiasi età.

Nel **codice albertino** del 1837:

* Si **sanzionano** i matrimoni **senza consenso, disonoranti, e capricciosi**.
* Si impone **l'obbligo perpetuo di chiedere il consenso** dell'avente potestà.

Il **consenso** era **oggetto di abuso**:

* I padri **richiedevano denaro** in cambio dell'assenso.
* Il **ricorso contro il dissenso irragionevole** aveva esito positivo solo nei casi più gravi.

La **magistratura** cerca di **moderare** i motivi di dissenso dei padri. Ad es.:

* Nei domini sabaudi, il cattivo carattere, la minore età, il supposto disonore, la differenza di stato sociale o lo scarso reddito non erano motivi sufficienti.
* Il Senato di Genova escludeva il dissenso del padre che non aveva trovato un matrimonio conveniente per la figlia.
* **Tuttavia**, le **minacce paterne non** comportano **ingiusto timore o grave danno**.

## 5.6. Il fatale declino del "ricatto" successorio (131)

Il **condizionamento testamentario** era lo strumento più utilizzato dai padri per il **controllo matrimoniale**.
Durante l'ottocento, la diseredazione e la libertà testamentaria entrano in crisi, insieme alla patria potestà.

Durante la **Rivoluzione**, il dibattito sui poteri paterni era strettamente collegato al sistema successorio.

Si prevedeva la **riforma del sistema successorio** in senso egalitario.
Si criticavano gli istituti della **diseredazione, delle parti diseguali, e della quota disponibile**.

Secondo i rivoluzionari, mentre la patria potestà poteva essere anche considerata un diritto "naturale", il **diritto successorio era una legge sociale, e abrogabile senza ledere i principi di natura**.

**Napoleone** voleva **rafforzare il potere paterno successorio**, **così come** aveva fatto con la **patria potestà**.

La **diseredazione nell'antico regime** era fondata sul diritto giustinianeo, ma **non era limitata a casi tassativi**.
Includeva i casi del **matrimonio del figlio ribelle**, e di **motivi politici**, per dissuadere i figli dalla Rivoluzione.

Nel **codice civile napoleonico**:

* Nel **progetto** era ancora prevista la **disposizione ufficiosa**, con cui il padre poteva privare il figlio sposato e con prole, ma **notevolmente dissipatore**, della nuda proprietà, a **favore esclusivo dei nipoti**.
* Nel **codice definitivo non** sono presenti forme di **diseredazione**, e si prevede solo una **quota disponibile** intermedia fra quella del diritto rivoluzionario, e di antico regime.

**In Austria**, le **cause di diseredazione erano indicate tassativamente**.
Secondo il §768, si applica se il figlio:

* È **apostatato** dalla religione cristiana.
* Ha **lasciato il testatore in stato di indigenza, senza soccorso**.
* È stato condannato per **delitto in carcere a vita o per 20 anni**.
* È **dissoluto**, e tiene costantemente una condotta contraria alla pubblica moralità.

La **dissipatezza** del figlio consente al padre di sostituire il figlio con i nipoti, ed è sanzionata **meno severamente** della **dissolutezza**.

**In Italia**, la possibilità di testare e diseredare **non era mai stata messa seriamente in discussione**.
Un'eccezione è **lo statuto della colonia di San Leucio** del 1789, che prevede **l'uguaglianza tra figli, anche nel caso di figlie**.

I **motivi di diseredazione** sono indicati dalla **novella giustinianea 115**, ma **non erano considerati tassativi**.
La diseredazione fu mantenuta in buona parte dell'Italia, specie nei regni che non si dotarono di un codice civile.

La diseredazione era chiamata il **fulmine della patria potestà**, ed era la **più grave sanzione paterna**.

Il **codice albertino**:

* Prevede la **diseredazione** in caso di **apostasia dalla religione cattolica**, e per il **matrimonio senza assenso paterno**.
* Tuttavia, le **cause di diseredazione sono tassative**.

La **legittima**:

* Durante gli **anni francesi**, i padri cercano vari modi per **favorire un figlio** rispetto agli altri.
* Durante la **Restaurazione**, i governi **limitano la legittima** dei discendenti rispetto al codice francese ed austriaco.

Alla **metà del secolo**:

* Si **revisiona** il regime della quota disponibile.
* Il **codice civile unitario abroga** definitivamente la **diseredazione**, ed il **padre perde** il potere "regale" di **scegliere il suo successore**.

# 5. Correzione e matrimonio, un'armonia ottocentesca

<!--
vim: spell:spelllang=it
-->

## 1. Correzione e garanzie domestiche in Francia tra rivoluzione e bonapartismo

Il potere di incarcerazione si era conservato nell'antico regime.

Con l'istituto delle "lettres de cachet" i pubblici poteri permettevano ai padri di incarcerare i figli per qualsiasi motivi, dal disordine sessuale a quello finanziario, o per motivi connessi alle scelte matrimoniali.

Il mantenimento del figlio incarcerato era a spese del padre.

Durante gli anni della Rivoluzione, per democratizzare le relazioni familiari si cerca di far rivivere l'istituto dei tribunali di famiglia, con cui endoregolamentare la vita familiare, senza l'intervento dei poteri pubblici.

Il modello di Stato autoritario preferisce l'esoregolamentazione della giustizia davanti ad un tribunale ordinario, quello democratico è meno interventista, e preferisce il modello dell'arbitrato e patteggiamento.

Le misure di internamento correzionale della prole dovevano essere approvate non solo dal tribunale di famiglia, ma anche dal presidente del tribunale correzionale.

In pratica, il modello rivoluzionario fallisce:

- I tribunali di famiglia si occupavano prevalentemente di questioni successorie.
- Gli abusi del potere correzionale rimanevano coperti dal silenzio di famiglia.
- Viene abrogato nel 1796, nel programma di eliminazione di qualsiasi tribunale eccezionale.

Dopo il Termidoro, la disciplina diventa più severa.

Il codice civile napoleonico riconosce il potere di incarcerazione del figlio:

- Spetta al padre e alla madre (ma in maniera subordinata e limitata).
- È limitato ad un massimo di 1 o 6 mesi, a seconda dell'età del figlio.
- Fino ai 15 anni la richiesta del padre era vincolante per il presidente del tribunale,
- Tra i 15 e 21 anni è previsto un controllo giudiziario sui motivi.
- Sono assenti scritture in entrambi i casi, ed il padre deve coprire spese ed alimenti.
- È una formalizzazione della giustizia domestica privata.

Il codice non menziona:

- La possibilità di castighi corporali, che sono unanimemente riconosciuti, e ricavati per via interpretativa (l'incarcerazione richiede "gravi motivi di disgusto").
- L'abuso della patria potestà, e invece prevedevano un padre ideale, incarnazione della ragione.

Nel codice penale del 1791, le lesioni procurate ai figli minori di 16 anni erano sanzionate specificamente,

Nel codice penale dell'età napoleonica:

- In caso di lesioni contro i familiari, si applica solo il diritto penale comune.
- La decadenza dalla patria potestà è prevista contro i genitori che suscitano o incoraggiano il malcostume dei figli, ma riguarda più la responsabilizzazione dei genitori che la protezione dei figli.
- Si riducono le garanzie rispetto all'antico regime, che invece prevedeva un controllo e moderazione sull'abuso dei poteri ed obblighi della patria potestà.

Il trattenimento della prole nella casa paterna:

- Napoleone prevedeva che il figlio non poteva lasciare la casa paterna senza il consenso del padre, ma poteva arruolarsi liberamente raggiunta l'età consentita.
- Nel 1832 viene introdotto l'assenso dell'avente potestà nel caso di figlio minore di 20 anni.
- Una minoranza giurisprudenziale e dottrinale cercava di tutelare i figli fuggiaschi per abusi subiti dal padre.

La decadenza dalla patria potestà per abuso viene introdotta nel 1889, mentre il potere di incarcerazione del figlio fu abolito nel 1935.

L'incarcerazione inizialmente era riservata per le classi agiate, ma nel 1885 le famiglie povere vengono esonerate dalle spese di mantenimento, e diventarono la maggioranza.

## 2. L'esperienza austriaca, garantismo e statalismo

- L'ABGB prevede una nozione articolata di abuso della patria potestà:

- Fra i comportamenti omissivi, solo la trascuranza totale provocava la perdita della patria potestà.
- I comportamenti abusivi erano rimessi alla valutazione discrezionale dei giudici, e venivano intesi come qualsiasi attività pregiudizievole agli interessi e potenzialità del figlio.
- La denuncia di abusi domestici poteva essere effettuata da qualsiasi cittadino.

Il diritto penale vietava i castighi che causassero danni al corpo:

- Alla prima trasgressione segue un rimprovero giudiziale.
- Alla seconda trasgressione segue un nuovo rimprovero, e la minaccia che alla terza volta decadranno dalla patria potestà.
- Alla terza trasgressione, o se la prima trasgressione è particolarmente grave, i genitori perdono la patria potestà, ed il figlio viene educato altrove, a loro spese.

La materia era di interesse pubblico, e la procedura veniva avviata d'ufficio.

Viceversa, i genitori potevano anche chiedere l'intervento dell'autorità pubblica in caso di necessità, che adotterà i provvedimenti opportuni.

Mentre in Francia l'internamento era generalmente più discrezionale, in Austria prevale lo statualismo, e l'internamento del figlio richiedeva la valutazione delle pubbliche autorità.

## 3. Vestigia della tirannia domestica nell'Italia della Restaurazione

Durante la Restaurazione, il problema dei poteri correzionali ridiventò attuale.

Il progetto di riforma Bartolucci del 1818 per lo Stato Pontificio:

- Sanzionava l'abuso della patria potestà.
- Divideva lo ius corrigendi in ius custodiendi, modico castigo ed internamento (che richiedeva una valutazione giudiziale, e non poteva superare i 6 mesi).
- Prevedeva l'emancipazione coatta per maltrattamenti, e lo scioglimento della coabitazione in casi meno gravi.

La moderazione era comune anche ai contesti che volevano restaurare la patria potestà perpetua:

- L'emancipazione coatta fu rinominata "emancipazione per sentenza del tribunale", termine più neutro e che non dava l'idea di una costrizione contro il padre.
- In Toscana, i casi di emancipazione giudiziale erano rimessi all'arbitrio del giudice.

I codici più legati al modello francese:

- Non menzionano il potere di castigo domestico (dato per scontato).
- Riprendono il potere di internamento del figlio, ed il codice napoletano lo inasprisce.

La normativa francese ebbe successo, ma nella metà dell'Ottocento in Piemonte si inizia a criticare la patria potestà come una "dittatura domestica", e nel codice civile unitario l'istituto sarà abrogato.

Per quanto riguarda l'imposizione della residenza al figlio, il codice napoletano la prorogava dopo la maggiore età per i figli per quattro anni, e a tempo indeterminato per le figlie, ma il tribunale poteva sospendere la residenza per giusta causa.

Riguardo il diritto penale:

- Il progetto di codice elaborato dalla giunta nominata da Leopoldo II prevedeva la limitazione al potere di internamento fino al massimo di 3 giorni, e di divieto di qualsiasi punizione dannosa per la salute.
- Il codice albertino del 1839 prevedeva sanzioni penali per l'abuso della potestà

Il problema fondamentale è l'effettività delle norme. Negli Stati preunitari la polizia aiuta e sostiene la patria potestà, mentre la pratica giurisprudenziale cerca di aiutare i corrigendi, piuttosto che i padri.

Il discolato di antico regime continua ad esistere:

- A Lucca faceva parte della prassi poliziesca, ed i figli ribelli venivano equiparati ai criminali.
- Nell'Ottocento viene criticato dai giuristi come l'imposizione di una pena criminale da parte di un privato, e si richiedeva un controllo attento dei fatti da parte del giudice.
- Critiche analoghe sono fatte anche per la destinazione coattiva dei figli allo stato ecclesiastico.

## 4. Matrimoni alla francese e matrimoni all'austriaca dei figli di famiglia

Durante la Rivoluzione, nel 1792:

- L'età matrimoniale viene fissata a 21 anni, i matrimoni dei minorenni senza il consenso degli aventi potestà erano nulli, e fra maggiorenni si richiedeva solo la loro libera volontà.
- Si aboliscono le sanzioni patrimoniali e gli atti rispettosi.

Nel periodo post-rivoluzionario, si recuperano in parte gli antichi valori.

Il codice napoleonico prevedeva una maggiore età generica di 21 anni, ma una maggiore età di 25 anni riguardo la libertà matrimoniale.

Gli atti rispettosi sono recuperati:

- Sono semplificati dopo i 30 anni per gli uomini e 25 per le donne, ma sono perpetuamente dovuti.
- La loro ragione è di garantire il controllo parentale, ed adempiere ai doveri di rispetto.

Il codice prevede tre strumenti per garantire i padri di famiglia: la sanzione civile della nullità del matrimonio del minore, la sanzione penale contro gli ufficiali di stato civile negligenti, e l'azione preventiva del diritto di opposizione.

Durante l'antico regime, si richiedeva che le opposizioni si dovessero fondare su motivi dirimenti e non di opportunità, salvo il caso di opposizioni di padri, tutori, curatori, fratelli e zii.

Nel codice napoleonico il padre, o in sua mancanza la madre, o in loro mancanza avi e ave potevano opporsi senza dover allegare alcun motivo, e senza incorrere in responsabilità nel casi di rigetto dell'opposizione.

In un caso del 1813:

- Le opposizioni sono usate per impedire il matrimonio della figlia con un individuo che aveva scontato una pena.
- I primi due gradi di giudizio confermano l'opposizione, anche se l'opposizione non era stata usata per evidenziare un ostacolo normativo.
- In ultimo grado, si riconosce che l'opposizione può essere solo usata per motivi legali, e l'avere scontato una pena non era una causa di impedimento.

In un caso del 1809:

- Il padre presenta opposizione, e chiede la permanenza coatta della figlia in un luogo lontano dall'amante.
- La magistratura accoglie la domanda, seguendo la tradizione di antico regime, per cui le opposizioni venivano usate per dilatare e scoraggiare i matrimoni.
 - Tuttavia, la Cassazione rigetta la domanda, perché contrastante con il diritto dei cittadini maggiorenni di scegliere il proprio domicilio.

Il contesto culturale voleva conservare la patria potestà perpetua almeno nel campo matrimoniale con le opposizioni, ma l'impostazione liberale del codice napoleonico le farà decadere dal loro stato di permanente arma paterna.

In Austria, la necessità dell'assenso parentale era limitata alla minore età (fino ai 24 anni), ed impediva l'efficacia del matrimonio.

Era possibile agire contro il rifiuto non fondato sui motivi indicati dalla legge, che non sembravano tassativi.

## 5. Vecchio e nuovo nei modelli matrimoniali italiani preunitari

La Restaurazione si ispira all'antico regime, e recepisce il modello napoleonico solo per quanto riguarda il rafforzamento della patria potestà e dei deterrenti contro i matrimoni disuguali.

In conformità al diritto canonico, il matrimonio civile è abrogato, il matrimonio di minorenne senza consenso parentale è reso valido, ed i giuristi si occupano solo degli effetti civili del matrimonio.

La normativa del codice fu recepita maggiormente nel codice napoletano, con adattamenti in chiave patriarcale: per sanzionare i matrimoni clandestini si applica la diseredazione e l'internamento fino a 6 mesi per figli e figlie.

Gli atti rispettosi vengono abbandonati, tranne che dal codice estense, perché troppo lontani dalle tradizioni nazionali.

Le opposizioni matrimoniali sono usate a fini dilatori verso figli di ogni età.

Nel regno sabaudo:

- Gli articoli del codice di Carlo Felice del 1827 sanzionavano con la diseredazione i matrimoni che non rispettassero l'omogamia cetuale.
- Il codice albertino del 1837 prevede sanzioni contro tre tipi di matrimonio (senza consenso, disonorante, capriccioso), ed impone l'obbligo permanente di consenso dell'avente potestà per il matrimonio.
- Sono previsti casi di abuso. Ad es., la richiesta di denaro in cambio dell'assenso.

In Sicilia, il ricorso contro l'opposizione irragionevole all'assenso aveva successo solo nei casi più palesi.

Nel corso del secolo, la magistratura cercò di moderare l'opposizione, e di definire in maniera restrittiva il concetto di opposizione ragionevole:

- Ad es., diventavano motivi insufficienti la differenza di stato sociale, lo scarso reddito.
- Se il padre non trova un matrimonio conveniente alla figlia, non può opporsi al matrimonio non voluto.
- Tuttavia, le minacce paterne per impedire un matrimonio (ad es., la minaccia di ritiro in un convento) non comportavano ingiusto timore o grave danno

## 6. Il fatale declino del "ricatto" successorio

Tradizionalmente, il padre poteva utilizzare i poteri riconosciuti dalla disciplina del testamento (la diseredazione e la quota disponibile) per condizionare i figli, ma durante l'Ottocento, il potere va ad indebolirsi.

Durante la Rivoluzione, il dibattito sui poteri paterni era strettamente collegato al sistema successorio, e si criticava gli istituti della diseredazione, delle parti diseguali, e della quota disponibile.

Mentre la patria potestà poteva essere considerata un diritto "naturale", il diritto successorio era una legge sociale, e abrogabile senza ledere i principi di natura.

Napoleone voleva rafforzare il potere paterno successorio, così come aveva fatto con la patria potestà.

Nell'antico regime, la diseredazione:

- Era permessa nelle ipotesi della novella giustinianea 115, non tassativa, ed era integrata dal caso del matrimonio del figlio ribelle.
- Veniva usata anche per scopi politici, per distogliere i figli dalla Rivoluzione.

La diseredazione viene abrogata, ma nel progetto del codice civile si trovava la disposizione ufficiosa, con cui il padre poteva privare il figlio sposato e con prole, ma notevolmente dissipatore, della nuda proprietà, a favore esclusivo dei nipoti.

Nel codice definitivo, non sono presenti forme di diseredazione, e si prevede una quota disponibile inferiore rispetto a quella del diritto comune.

In Austria. le cause di diseredazione erano indicate tassativamente:

- Figlio apostatato dalla religione cristiana.
- Il figlio ha lasciato il testatore in stato di indigenza, senza soccorso.
- Il figlio è stato condannato per delitto in carcere a vita o per 20 anni.
- Il figlio tiene costantemente una condotta contraria alla pubblica moralità.

La dissipatezza finanziaria permetteva di sostituire il figlio solo con i nipoti.

In Italia, la possibilità di testare e diseredare non era mai stata messa seriamente in discussione.

Un'eccezione è lo statuto della colonia di San Leucio del 1789, che prevede l'uguaglianza tra figli, anche nel caso di figlie.

La novella giustinianea 115 fissava una serie di casi per la diseredazione, considerati non tassativi, e la disciplina della diseredazione la faceva conoscere come il "fulmen patriae potestatis", la più grave delle sanzioni paterne.

Il codice albertino prevede la diseredazione in caso di apostasia dalla religione cattolica, e per il matrimonio senza assenso paterno, ma con la garanzia che le cause di diseredazione erano diventate tassative.

L'egalitarismo relativo di Napoleone aveva incontrato resistenze in Italia, per gli stessi motivi della diseredazione.

Durante gli anni francesi, i padri italiani cercarono ogni modo per favorire un figlio sull'altro, e durante la restaurazione, i governi riducono la legittima rispetto al modello francese ed austriaco.

La diseredazione viene definitivamente abrogata con il codice civile unitario del 1865, e si abbandonava la concezione "regale" del padre di famiglia, che non poteva più "scegliere il suo successore".

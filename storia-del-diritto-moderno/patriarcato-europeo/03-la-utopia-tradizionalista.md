# 3. Utopia tradizionalista

<!--
vim: spell:spelllang=it
-->

## 3.1. Società ottocentesca (75)

Nell'ottocento e novecento, la patria potestà **tende** a trasformarsi **da privilegio in dovere**.
La **società ottocentesca** è ancora **legata al patriarcato di antico regime**.

La trasformazione definitiva della famiglia avvera solo nel Novecento.
I **regimi totalitari di destra** del Novecento richiamano il patriarcato e la famiglia tradizionale.
Tuttavia, lo Stato li tiene sotto **stretta osservazione**.

Tra settecento ed ottocento filosofi, politici e giuristi sono gli autori di una **utopia reazionaria**.
La **Restaurazione** sembra il periodo ideale in cui reintrodurre il patriarcato come il fondamento della cultura europea.

## 3.2. Louis de Bonald (76)

Secondo **Bonald**, la società **non è fondata sulla fraternità e uguaglianza, ma sulla paternità ed obbedienza**.
La triade **padre, madre, figli** è la concretizzazione di esigenze **logiche e naturali di ordine e religione**.

Il **padre** esprime la **causa ed il potere**:

* Deve **difendere il sistema familiare**, viene visto come l'immediato **ministro di Dio** per la conservazione del genere umano.
* Può **imporre vere e proprie leggi**.

La **madre** è il **mezzo ed il ministro**:

* È **necessaria per l'esercizio del potere domestico**, ma **non ha una propria autorità**, è **meramente autorizzata** dal marito.
* È **a metà fra la condizione** di padre e figlio, ha un **ruolo direttivo sui figli più giovani**.
* Viene considerata **necessaria ed inamovibile**.

I **figli** sono **l'effetto e la soggezione**:

* Rappresentano lo **scopo naturale** della famiglia.
* Rimangono **minori** fino alla morte del padre, e hanno **solo doveri**.
* L'eventuale **emancipazione** serve solo a godere delle **facoltà civili**, ma **non libera dai doveri domestici**.

Tutti i membri della famiglia sono soggetti alla **giurisdizione del padre** per quanto riguarda i **delitti domestici e le controversie interne**.

Il **potere pubblico** deve essere come il **potere domestico**.
Deve essere sottomesso solo a Dio, essere unico, maschile, proprietario, perpetuo.

De Bonald considera la **famiglia rurale** il **modello ideale**.
La **famiglia industriale** è considerata il prodotto dell'individualismo liberale.

La **famiglia rurale**:

* Viene considerata il **modello ideale** di famiglia.
* Viene contrapposta alla **famiglia industriale** tipica dell'individualismo liberale.
* Deve essere retta dal **maschio più anziano**, ed è il **luogo della stabilità**.
* Esiste come **corpo intermedio** fra **Stato e cittadino**.

Le **monarchie di diritto divino**:

* Sono la forma ideale di governo.
* Condividono la funzione stabilizzatrice della famiglia rurale.
* Le **famiglie rurali sono fondate sulla patria potestà ed il diritto di primogenitura**, che è considerato la conseguenza naturale della successione regia.

La **famiglia industriale**:

* È una **somma di individui** che **lavorano ognuno per conto proprio**.
* Risponde alle **logiche caotiche** del **profitto e utilitarismo**.
* Porta alla **rovina della società**, perché **non trasmette i valori** etici e religiosi tradizionali.

## 3.3. Antonio Rosmini (78)

**Rosmini** è una **figura complessa**, che combina **tradizionalismo e liberalismo**:

* Vuole **garantire la centralità della famiglia**, ma al tempo stesso considera il padre come un **mediatore fra autorità e libertà**.
* **Rifiuta** il **modello familista** di antico regime, e la **massificazione democratica** ed il **dispotismo statalista**.

Critica:

* La **restrizione eccessiva della patria potestà, e l'eccesso di diritti per i figli**, affermando che l'azione dello Stato si deve limitare a difendere la famiglia.
* **L'assimilazione delle figure di padre e principe**, perché altrimenti si rischia un **assolutismo** che **priva i sudditi dei loro diritti**.
* La **Dichiarazione dei diritti francesi**, perché **esclude i diritti della famiglia dalla costituzione**, e nel dichiarare la libertà degli uomini non tiene conto del fatto che gli uomini **nascono in una famiglia**.

Vuole **superare l'individualismo**, e ristabilire la **famiglia-istituzione**, con **propri interessi** distinti da quelli dei singoli membri.

Il **potere dei genitori** è fondato sulla **generazione dei figli**.
I figli sono considerati contemporaneamente **cosa degli uomini** e **cosa di Dio**.

I genitori si sentono di essere **proprietari** dei figli:

* Il **diritto di proprietà** si **riduce fino ad estinguersi** con il crescere del figlio.
* Il **potere paterno inizialmente è tirannico** verso il figlio-cosa.
* **Nel tempo si riduce a governativo**, ed è esercitato per il bene della famiglia.

I genitori sono una **persona collettiva** per l'unione matrimoniale.
Hanno la **comproprietà sui figli**, ed i loro **poteri** sono **astrattamente analoghi**, ma differiscono nella pratica.

Il **marito è soggetto assoluto di diritti**.
La **moglie** è soggetto **relativo**:

* Dispone dei poteri paterni in caso di assenza, morte, o espresso consenso del marito.
* Resta subordinata al suo volere.

Il **limite dei poteri correzionali** è dato:

* Dalla **funzione delle pene**, che devono **rieducare i figli** al mantenimento **dell'ordine domestico** della famiglia-istituzione.
* Dal **rispetto della dignità personale** del figlio, incluso il **diritto alla vita e libertà**.

Si ammette **l'esclusione dal nucleo familiare**.

I **limiti temporali dei poteri paterni**:

* I **diritti legati alle relazioni di sangue** sono **perpetui**, sono numerosi, ed includono oltre al diritto al rispetto ed assistenza anche **poteri punitivi**.
* Gli **altri diritti** terminano con la **creazione di una propria famiglia**.

## 3.4. Luigi Taparelli D'Azeglio (80)

Taparelli scrive il "Saggio teoretico di diritto naturale appoggiato sul fatto".
La sua opera viene insegnata nelle scuole.

Taparelli si **oppone all'individualismo**, e **fonda la preminenza paterna sulla necessità di un superiore**.
Lo **stato naturale** definito da Dio prevede che il figlio obbedisca ed il padre comandi nella società coniugale e domestica.

La **generazione, coabitazione, educazione e continuazione della stirpe fondano i poteri del padre**.
Il padre viene visto come un **padrone** per quanto riguarda il raggiungimento degli scopi familiari.

Il **governo della famiglia è monarchico**, ed è modellato su quello dello Stato.

Ad **entrambi i coniugi** spetta il **potere costitutente**.
Consiste nella deliberazione della **legge fondamentale** a cui il **padre si deve adeguare**.

La **moglie** è la **custode dell'ordine domestico**.
Esercita il **potere deliberativo** per le rimostranze, ed il **potere amministrativo interno** e gran parte del **potere giudiziario**.

Il **marito** è il titolare:

* Del **potere legislativo** (salvo diversi accordi con la moglie).
* Del potere **governativo all'esterno**.
* **Dell'amministrazione universale** e forza sociale.

I **figli** hanno:

* Un **obbligo perpetuo** di gratitudine e riconoscenza.
* Un **dovere di obbedienza limitato** fino al **termine della coabitazione**, a cui è finalizzata **l'educazione**.

Una volta che i figli sono indipendenti, il padre non è più loro superiore, e conserva solo un "avanzo di diritto paterno".

I figli possono **correggere gli arbitri del padre**, ma non possono esercitare un potere correzionale a loro volta contro il padre.

La **educazione dei figli**:

* È un **diritto-dovere conseguenza della potestà paterna**.
* Ogni gruppo organizzato (inclusa la famiglia) ha un potere ordinante, che però è **limitato** al progressivo raggiungimento del suo scopo.

In materia di **educazione religiosa**, si prevede **l'intervento dello Stato** in caso di **corruzione della prole**:

* Se il padre non è cattolico, il figlio cattolico può essere tutelato dallo Stato anche contro la volontà del padre.
* Se il padre è cattolico, ma corrompe la fede del figlio, deve essere punito.

## 3.5. Cultura preunitaria (82)

Durante la restaurazione viene **esaltata l'analogia padre-principe**.

Anfossi discute dell'assonanza fra il governo civile ed il governo domestico.

Galluppi concepisce una patria potestà limitata all'età minore, ed incentrata sul solo padre.

Pasquali distingue fra le punizioni nella società naturale (che ammette tutti i mezzi) e nella società civile (che regola la pena di morte con la legge).

**Colizzi** è favorevole alla **progressiva limitazione** del potere punitivo:

* **L'abrogazione** della **diseredazione e abdicazione**.
* **L'introduzione di formalità giudiziarie e l'intervento statale** nella **procedura correzionale**.

**Baroli** è più moderato, e crea un **elenco dettagliato di abusi** della patria potestà **contro le leggi e costumi** del tempo.
Tuttavia, è altrimenti fortemente conservatore:

* Afferma la corrispondenza famiglia-Stato per quanto riguarda il loro fine (figli e sudditi), mezzo (patria potestà e sovranità), e titolare (padre e principe).
* Ritiene che il **popolo a differenza dei figli non può mai diventare maggiorenne**, e che i mali della società erano dovuti al tentativo di sovvertire questa regola.

I **pensatori tradizionalisti**:

* Ripropongono la **famiglia tradizionale patriarcale, con valenza politica**.
* Rifiutano qualsiasi idea che rievochi la Rivoluzione.

Il **filone più moderato** è legato al cattolicesimo democratico ed il liberalismo moderato:

* Propone la **privatizzazione della famiglia**, e la valorizzazione degli **interessi dei singoli**.
* **Nega** la **giustificazione religiosa** del potere paterno, ed il **valore politico** della famiglia.

Secondo **Massimo D'Azeglio**, si devono considerare i **diritti naturali del bambino** e l'importanza della sua **educazione**.
I figli devono essere educati al **rispetto per l'autorità**.

Si riconosce la necessità di una **famiglia solida**, ma in cui **prevale un'ottica individualista**.

Secondo **Pellico e Mazzini** la famiglia deve essere **disciplinata in senso egualitario**, e **subordinata rispetto agli obblighi verso la patria**.

Cantù criticava l'emancipazione legale dei figli maggiorenni dalla famiglia.

## 3.6. Ducato austro-estense di Modena (84)

Il **Ducato austro-estense di Modena** era **favorevole alla cultura patriarcale** durante il periodo della Restaurazione.

In un saggio del 1840 forse scritto da **Teodoro Bayard de Volo**, si **confronta il familismo e l'individualismo**:

In una **monarchia fortemente strutturata** i **valori fondamentali** sono la primogenitura, la patria potestà, e l'inalienabilità del patrimonio, e si tende verso una **società immobile**.

La **società individualista** presuppone il crollo dei padri, e la diffusione della **logica dell'interesse**.
Il **Re** non è più "padre dei padri", ma **padrone di individui-servi**, che si distinguono solo per la loro ricchezza.

**L'educazione delle nuove generazioni** doveva spettare alle **restanti famiglie religiose**.

I **periodici tradizionalisti** pubblicavano propaganda contro qualsiasi riforma.

**Buides** pubblica un riassunto del saggio "I cavalieri delle tenebre".
Sostiene che il governo di famiglia, l'unico governo autenticamente religioso e morale, era stato disciolto nel governo socialistico.

Tutte le **istituzioni del Ducato** erano favorevoli alla famiglia patriarcale.
**L'Accademia delle scienze di Modena** propone due bandi per saggi a difesa della patria potestà nel 1844 e 1846.

Secondo **Veniero**, **l'intervento pubblico** (giurisdizionale e poliziesco) contro le manchevolezze domestiche **meno gravi ma più frequenti** è **inadeguato**.
Si deve creare una istituzione ad-hoc, il **Consiglio dei padri di famiglia**, per formare i padri.

**Bosellini** era un **Bonapartista**, nel senso che voleva creare uno **Stato moderno, fortemente organizzato**:

* Prevede un sistema di **autorità incatenate**, dal Re al padre.
* Nella **famiglia mezzadrile** il **grande proprietario** si limita a **verificare l'operato dei padri di famiglia**, in un'ottica di **coordinamento di autorità**.
* Il Duca Francesco V era favorevole alla classe dei mezzadri, che erano isolati dal contagio morale della cultura individualista.
* Il **potere di incarcerazione e punitivo** dei padri doveva essere aumentato.

**Nessuno dei saggi fu premiato**.

## 3.7. Kant ed Hegel (87)

Nel pensiero tedesco, Kant e Hegel colgono delle dinamiche che sarebbero diventate fondamentali nel futuro.

**Kant** dedica minore attenzione alla famiglia rispetto ad Hegel.

Nella **Metafisica dei costumi**, i **rapporti domestici**:

* Costituiscono una **categoria di diritti** a sé, detti **diritti personali di natura reale**.
* Sono fondati sulla **procreazione**, che produce effetti giuridici, per cui il **padre possiede i figli**, in un **senso generico e non giuridico**.

Il possesso:

* Legittima **l'imposizione di prestazioni** sui figli, fatto salvo il rispetto della libertà legittima.
* Rende i figli **cose e persone**.
* Con il **raggiungimento della maggiore età** il rapporto con i genitori diventa fondato sul **contratto sociale**, e **non più sul fatto naturale**.

**Hegel** ritiene che la **famiglia** è un **momento dell'eticità** che **culmina nello Stato**.

**L'ordine domestico è mantenuto dal padre**, ma il suo **ruolo fondamentale** è di **educare i figli**.
Le **famiglie sono l'interlocutore dello Stato**, senza le quali si avrebbero solo individui facilmente asservibili.

I **figli possono costituire una loro famiglia**, ma devono aspettare la **morte del padre per godere dei pieni diritti**.

**L'intervento pubblico** è necessario.
Lo Stato **deve imporsi sui genitori che non adempiono i loro obblighi educativi**, ed ha una **funzione politica omologatrice**.

**Solo la società** ha una visione sufficientemente ampia per educare i propri cittadini.
I genitori devono educare i figli secondo i **valori dello Stato**, e se non possono, deve intervenire la società.

La società ha il **diritto e dovere** di proteggere i **diritti dei bambini**, tra cui l'educazione.

Hegel afferma la necessità **dell'obbligo scolastico**.
Secondo i **tradizionalisti, l'istruzione pubblica** era vista come una **conseguenza della Rivoluzione francese**.

Il **potere dei genitori** è **legittimato** dalla sua funzione di **realizzare la società pubblica**:

* **Prevalgono** i **doveri dei genitori**, i **diritti dei figli**, e **l'intervento statale**.
* Il **minorenne è un soggetto di diritto**, e può rivendicare il **diritto ad ottenere un'istruzione** che gli permetta di **rendersi indipendente**.
* In caso di **inadempienza dei genitori**, deve **provvedere la società**.

Hegel critica la tradizionale **potestà romana**, perché rende i **figli schiavi della famiglia**, e **non realizza l'eticità**.

I genitori hanno il **potere di disciplinare i figli**, ma deve essere finalizzato a **regolare la volontà naturale e garantire la loro libertà nella società**.

# 6. Puerocentrismo, statualizzazione, privatizzazione

## 1. Novecento come secolo del bambino, e dello Stato-padre di famiglia

Prima degli anni '60--'70 del XX secolo, la struttura della famiglia era ancora basata sui codici ottocenteschi, con alcuni temperamenti, come la repressione degli abusi domestici, la scomparsa dei poteri di coazione matrimoniale e di internamento.

Nel Novecento, il ruolo dello Stato aumenta notevolmente, e l'interesse statale per i figli e la loro educazione è collegato ad obiettivi politici, di creare il cittadino ideale secondo i valori di riferimento dello Stato.

Il Novecento è stato chiamato il "secolo del bambino":

- A livello internazionale si dichiarano i diritti dell'infanzia.
- Vengono create società per la prevenzione della violenza sui bambini.
- Gli Stati si impegnavano a contrastare la "fanciullezza martoriata o abbandonata", anche per prevenire la delinquenza giovanile.

Tuttavia, già nell'Ottocento il bambino era il centro della famiglia:

- L'educazione obbligatoria pubblica, con programmi per la formazione del "buon cittadino", aveva trasformato il diritto dei genitori di educare in diritto della prole di essere educata.
- Oltre agli insegnanti, esistevano numerose altre figure pubbliche (assistenti sociali, medici, magistrati...) che intervenivano sulle scelte domestiche e la composizione delle famiglie.

In Spagna:

- Il diritto provinciale aragonese non parlava di "patria potestà", ma di "autorità paterna" o "relazioni giuridiche" fra ascendenti e discendenti.
- Il *fuero* basco di Vizcaya poneva i genitori su un piano paritario, considerandoli entrambi tutori e amministratori legali dei figli.
- Riguardo la disciplina dei poteri paterni, si svolse una polemica sull'opportunità di tutelare più incisivamente l'infanzia, di dare un ruolo maggiore alla madre, e di definire i casi di abuso e trascuratezza.
- Durante il Franchismo, furono introdotte riforme ispirate al tradizionalismo cattolico.

## 2. Istituto di diritto pubblico, l'opinione di Antonio Cicu

La patria potestà prevede diritti irrinunciabili ed immodificabili, con prevalenti finalità pubbliche, ed era assoggettata a controllo statale.
Pertanto, la sua collocazione nel diritto privato era anomala.

Secondo Pisanelli:

- Il codice civile in generale tratta della proprietà.
- Il libro primo tratta del diritto di famiglia, che sono un corpo di leggi speciali intermedie fra il codice civile e lo Statuto.

La collocazione del diritto di famiglia fra diritto pubblico e privato ha un certo intrinseco, per le sue implicazioni politiche e culturali, ed è un problema risalente.

Nel diritto medievale comune e di antico regime, la patria potestà era largamente considerata una materia di diritto pubblico.

Nel codice napoleonico, si attua una "privatizzazione" del diritto di famiglia, per ragioni di:

- Praticità, così che il codice civile comprende tutte le regole relativi ai rapporti fra pubblico e privato.
- Politica.

Antonio Cicu:

- Culturalmente era cattolico e nazionalista, e scriverà un saggio sulla famiglia nel 1914, prima di diventare fascista.
- Considera la famiglia come un "terzo genere" fra diritto pubblico e privato, riprendendo la divisione aristotelica fra economia, politica, ed etica.
- La volontà del padre esprime la volontà della famiglia in quanto tale.
- In caso di trascuratezza, non viene leso un diritto privato, ma il diritto soggettivo familiare, e si può esercitare un'apposita azione giuridica per imporre l'adempimento del dovere.
- Aveva come obiettivo cercare di conciliare l'autonomia tradizionale della famiglia patriarcale con l'intervento dello Stato.

## 3. Padri fascisti, per un figlio soldato e produttore

Gli Stati totalitari novecenteschi si trovano a coesistere con le relazioni domestiche tradizionali nel '900.

I regimi di destra in Italia, Germania e Spagna proposero un modello di famiglia patriarcale, con una politica fortemente incentrata sul natalismo.

Intorno alla prima guerra mondiale, il dibattito sulla famiglia si intensifica:

- Marinetti ed i futuristi sono favorevoli alla sua dissoluzione ed al figlio di Stato.
- Gli ideologi di destra criticavano la diminuzione del potere paterno sui figli.
- Secondo Mussolini, nulla poteva esistere al di fuori dello Stato, e la famiglia doveva essere parte del diritto pubblico.

Pompei:

- Evidenzia la contraddizione fra la famiglia patriarcale di antico regime, e lo stato totalitario Novecentesco.
- Era un problema irrisolto anche in Germania, dove la fedeltà al Führer ledeva i rapporti fra la società domestica e gli stessi poteri paterni.

Fanelli propone la creazione di un "codice domestico", ed un controllo statale sul padre, che sarebbe diventato un pubblico ufficiale nella vita domestica.

Una minoranza proponeva una potestà condivisa fra moglie e marito, dove il padre conserva solo un diritto di controllo.

La maggioranza segue l'esempio di Loffredo:

- La famiglia deve essere una gerarchia, così come lo è la società, e la donna deve essere assolutamente sottomessa all'uomo.
- L'identità della famiglia è fondata anche sulla razza.

Maroi sviluppa il tema della famiglia, prendendo a modello particolare e quasi esclusivo quella rurale, che meglio esprime i valori di coesione e cooperazione, contrapposti all'individualismo napoleonico.

## 4. Ragioni della politica e del diritto, il regime fascista alla prova dei codici

Il codice penale del 1930:

- Dimostrava l'impostazione anti-individualista e familista considerando i maltrattamenti ai familiari come "reati contro la famiglia", categoria assente nel codice penale francese del 1810, ma tipica della Restaurazione italiana.
- L'art. 570 c.p.:
  - Sanziona la violazione degli obblighi di assistenza relativi alla patria potestà.
  - È una norma inedita, mentre gli altri articoli erano già presenti nei codici ottocenteschi.
- Gli art. 571 e 572 c.p. regolano l'abuso dei mezzi di correzione e disciplina ed i maltrattamenti.
- Gli art. 573 e 574 c.p. regolano la sottrazione del minore.
- L'autorità penale di polizia affiancava i padri, e svolgeva un tentativo di conciliazione per risolvere i dissidi privati.

Il codice civile del 1942:

- Non modifica in maniera più restrittiva l'assetto liberale e post-Napoleonico del codice del 1865.
- Introduce il "patrimonio familiare", l'insieme di beni immobili e titoli di credito inalienabili ed i cui frutti sono destinati a vantaggio della famiglia.
- L'art. 147:
  - Prevede l'obbligo dei genitori di educare i figli secondo la morale ed il sentimento fascista.
  - In caso di educazione contraria all'ideologia di regime, a seconda della gravità si potevano prendere provvedimenti giudiziali, o perdere la patria potestà sui figli.
  - Inoltre, secondo Foderaro, la trasgressione degli obblighi integrava anche il reato di violazione degli obblighi di assistenza familiare.
- L'art. 342:
  - Dava rilevanza alla razza dei genitori.
  - Prevedeva che se genitori di razza ariana, con figli ariani, si risposa con una persona non-ariana, perde la patria potestà sui figli, che viene trasferita ad uno degli avi di razza ariana.

Sermonti:

- Scrive un'opera dedicata ai principi generali dell'ordinamento giuridico fascista.
- Il padre è un cooperatore essenziale dello Stato nel formare un "produttore-soldato".
- Ha una certa discrezionalità nell'allevare i figli, ma non può impedire od ostacolare il processo di formazione del cittadino fascista ideale.
- L'ordinamento giuridico prevede il dovere dei genitori di educare i figli secondo i principi fascisti.
- In caso di violazione, si produce un pregiudizio "spirituale", per cui il tribunale può intervenire.

La caduta del regime porterà alla riscrittura dell'art. 147 e l'abrogazione dell'art. 342.

## 5. Francia di Vichy ed eterno femminino

La Francia viene occupata nel 1940, ed il nuovo regime modifica l'assetto istituzionale ed i valori di riferimento.

Il Le Play è la figura più importante, e rigetta interamente la disciplina del codice, perché anti-patriarcale.

Prevede tre modelli:

- La famiglia patriarcale:
  - I figli rimangono presso i genitori, ed imparano le tradizione.
  - Può degenerare in una ripetizione stagnante.
- La famiglia instabile:
  - Nessun figlio rimane presso i genitori.
  - Degenera nell'individualismo e bisogno di novità.
- La famiglia-ceppo:
  - Uno dei figli rimane sposato presso i genitori, ed il padre è libero di scegliere il suo erede.
  - Gli altri figli sono liberi di iniziare attività in proprio.
  - È il modello ideale, che combina i vantaggi dei due modelli precedenti.

Taudière scrive un saggio nel 1913, dove critica le "leggi francesi contro la famiglia" (divorzio, assimilazione delle diverse categorie di figli, limitazione dei poteri del padre di famiglia...).

Pétain propone il ritorno ad un ordine naturale, necessario ed immutabile, ed il rifiuto dei "morbi" moderni dell'individualismo, femminismo, e crisi dei valori familiari tradizionali.

La III Repubblica in Francia aveva promulgato nel 1939 il c.d. "Codice della Famiglia":

- Persegue obiettivi natalistici.
- Il primo titolo riguarda gli "aiuti alla famiglia", con premi per le nascite e sostegni per le famiglie rurali.
- Il secondo titolo riguarda la "protezione della famiglia", inasprisce le pene contro l'aborto e istituisce "case materne" d'ausilio alle future madri.
- Il terzo titolo riguarda le "disposizioni fiscali", e sono benefici fiscali in campo successorio e per le famiglie agricole.

Nel 1940 era stato creato uno specifico "Ministero della Famiglia", e le famiglie agricole venivano viste  come il modello ideale.

Secondo Beauchamp:

- La famiglia andava riorganizzata sotto la guida del padre di famiglia, in modo da insegnare l'idea di gerarchia.
- Il potere paterno si doveva estendere anche alla politica. Ad es., il voto plurimo in base al numero di figli.

Secondo Rouast:

- Il codice ha considerato la famiglia solo come un "fatto sociale", e non come un "fatto giuridico" autonomo.
- L'approccio contrattualistica alle relazioni familiari non poteva assicurare il ruolo della famiglia e la sua durata nel tempo.
- Tuttavia, il neofamilismo si stava affermando a partire dal 1938.
- Nel 1942 viene promulgata una legge che istituisce la "associazioni di famiglia", previste a livello locale e poi riunite in "unioni" ed una "federazione".
- Le associazioni sono rappresentate dai padri, e hanno il titolo per difendere gli interessi delle famiglie.

Rouast riteneva che il diritto di famiglia facesse parte del diritto privato, ma finiva per dargli una rilevanza pubblica:

- Nel caso del matrimonio:
  - Il padre protegge esclusivamente gli interessi della famiglia, e protegge il figlio dalla sua inesperienza.
  - Critica la limitazione delle opposizioni dei genitori ai soli casi previsti dalla legge, perché escludeva la loro funzione dilatoria.
- Riguardo la potestà maritale:
  - La sua abrogazione non doveva eliminare il riconoscimento della preminente autorità del marito.
  - Di fatto, il padre conservava forti poteri, con l'unica limitazione di dover agire nello stretto interesse della famiglia.
  - La moglie poteva subentrare al marito solo in caso di morte o situazioni patologiche, e poteva ottenere una residenza separata solo in caso di pericoli fisici o morali.

Secondo Rouast, la patria potestà:

- Doveva essere finalizzata esclusivamente all'interesse oggettivo della famiglia.
- Consisteva in doveri essenziali, tra cui il dovere di mantenimento e di educazione.
- Prevedeva anche dei diritti essenziali, tra cui:
  - La "garde", che permetteva l'educazione e la cura materiale, e come corollario, la sorveglianza delle relazioni e corrispondenza.
  - Il diritto di correzione, che consentiva anche l'internamento, ma con un vaglio giudiziario generalizzato.
  - L'usufrutto legale sui redditi del figlio.

Riguardo i maltrattamenti:

- L'abuso della patria potestà può essere anche omissivo o per carenza.
- Si prevedono controlli pubblici capillari.
- La giurisprudenza era favorevole ad usare misure meno gravi della decadenza totale.

Lo Stato supplisce all'autorità paterna:

- I figli abbandonati volontariamente erano messi in potestà dell'Amministrazione dell'Assistenza Pubblica.
- I figli venivano collocati, educati e messi a lavorare presso famiglie rurali.
- Gli assistenti sociali sorvegliano la procedura.

Manca una vera e propria rivoluzione dell'istituto della famiglia, quello che cambia è il ruolo dello Stato.

## 6. Padri comunisti, da Marx all'Unione Sovietica

La rivoluzione comunista in Russia si era proposta di sovvertire l'istituzione familiare sul modello marxista.

Prima di Marx, il socialismo criticava solamente la famiglia, ma dopo di Marx la famiglia viene vista come una proiezione delle strutture soggiacenti di formazione e controllo della società.

Il "Manifesto del partito comunista" prevede l'istituzione di un'educazione sociale, che possa sostituire il ruolo dominante della famiglia.

Prima della rivoluzione bolscevica, esisteva la Russia imperiale zarista:

- Era fortemente patriarcale, con una potestà eterna ed illimitata.
- Il potere correzionale era ampio, e le uniche limitazioni erano quelle imposte dalla comunità.
- La proprietà dei beni era della comunità familiare allargata, ed il sistema era regolato dalla prassi giudiziaria.

La rivoluzione:

- Inizialmente, voleva annichilire i poteri paterni e proclamare il libero amore.  
- Subito dopo, arriva ad uno statalismo pervasivo, che dava grandi poteri discrezionali alla magistratura e rendeva i genitori dei funzionari dello Stato.
- La famiglia viene separata dal diritto privato, per distaccarla ideologicamente dalla materia patrimoniale, ma più in generale tutto il diritto privato tende a diventare pubblico.
- Il codice sovietico della famiglia prevede la bititolarità dei poteri genitoriali, e una forte sorveglianza pubblica.
- In caso di dissenso fra i genitori, la questione viene risolta dagli organi statali.

Nella stagione stalinista:

- La famiglia viene rivalutata come il luogo di produzione del buon cittadino.
- Dati i dubbi della compatibilità del patriarcato con la società sovietica, viene affidato un ruolo centrale alle madri, sempre sotto il controllo dello Stato.
- Il rapporto tra genitori e figli non subì riforme tendenti al recupero della tradizione (come invece era avvenuto in altri ambiti, come il matrimonio).
- Se i genitori non rispettano i loro doveri, lo Stato può avocare la loro potestà sui figli.
- Il dovere dei figli viene concepito prima verso lo Stato, che verso la famiglia. Ad es., Pavlik Morozov denuncia il padre perché voleva prendere parte a dei moti, viene ucciso dai genitori, e viene nominato "eroe dell'Unione Sovietica".

Il puerocentrismo marxista si è affermato per motivi esclusivamente politici.

## Zadruga slava e kanun albanese

### Zadruga slava

- Fa parte della cultura degli slavi del sud, ed è stata conservata durante la dominazione turca
- **Requisiti**: parentela, comunione dei beni, vita e attività lavorativa in comune
- **Uomini**: se **adulti e capaci** hanno **uguaglianza di diritti e doveri**
- **Donne**: sono in condizione di **inferiorità**
- **Consiglio**:
    - Composizione: maschi maggiorenni e capaci
    - **Capo**: maschio più anziano, **rappresenta** zadruga, **tutela** minorenni ed incapaci
    - **Moglie del capo**: il capo può affidarle l'organizzazione interna e delle donne
- **Regime comunista**:
    - **Parificazione** dei diritti e doveri dei **coniugi**
    - **Obbligo di educazione** dei figli affinché siano devoti alla patria

### Kanun albanese

- **Kanun**: raccolta di consuetudini locali
- **Capo di casa**: maschio più anziano, può erogare pene corporali, gli è dovuta obbedienza assoluta
- **Padrona di casa**: dirige e vigila ciò che si fa in casa
- **Altri membri**: hanno autonomia limitata

## Responsabilità genitoriale nel tardo Novecento

- **Seconda guerra mondiale**: accelera l'abbandono degli ultimi elementi patriarcali
- **Puerocentrismo e potestà**:
	- **Separazione**: **tradizionalmente** il figlio è affidato al padre perché aveva la **potestà**, ma nel **dopoguerra** si considera l'**interesse del figlio**
	- **Decadenza**: **tradizionalmente** era una **sanzione** contro il **comportamento del genitore**, **successivamente** viene effettuata solo nell'**interesse del figlio**
- **Diritto di famiglia**:
	- **Potestà**: entrambi i genitori hanno la titolarità, i figli devono **rispettare** (non "onorare") i genitori
	- **Matrimonio**: **mantenimento, istruzione ed educazione** fanno riferimento alle **capacità, inclinazioni e aspirazioni** dei **figli**
	- **Stato**: **tutela** il **minorenne** ed i suoi **diritti** rispetto alla "parte forte"
	- **Potere correzionale**: non può consistere in forme di violenza

<!-- vim: set spell spelllang=it : -->

# 6. Puerocentrismo, statualizzazione, privatizzazione

<!--
vim: spell:spelllang=it
-->

## 6.1. Novecento come secolo del bambino, e dello Stato-padre di famiglia (135)

Le democrazie liberali e le esperienze totalitarie mantengono la struttura dei codici ottocenteschi.
I cambiamenti principali sono:

* La maggiore repressione degli abusi domestici.
* La definitiva abrogazione dei poteri di coazione matrimoniale e di internamento del figlio.

Nel Novecento, lo Stato si interessa sempre di più ai figli e alla loro educazione, per creare il cittadino ideale, e si inserisce sempre di più all'interno della famiglia.

Ellen Key chiama il Novecento il "secolo del bambino", e si stabilisce un **puerocentrismo di Stato** nelle democrazie liberali.

A livello internazionale, si dichiarano i diritti dell'infanzia e si creano società per la prevenzione delle violenze sui bambini.
Gli Stati europei creano politiche a sostegno della "fanciullezza martoriata o abbandonata", anche per prevenire la delinquenza giovanile.

Tuttavia, **già nell'Ottocento** il bambino era il centro della famiglia:

* Se la famiglia era povera o incapace, si inserivano dei terzi per proteggere, allevare e disciplinare il figlio. Ad es., filantropi, medici, uomini di Stato.
* L'educazione pubblica obbligatoria ed i programmi per la **formazione del buon cittadino** sottraggono ai genitori il diritto di educare i propri figli.
* Nell'area tedesca il maestro era chiamato "padre di scuola".
* Altre figure pubbliche (assistenti sociali, medici, magistrati, etc.) intervengono nella vita domestica.

Il codice civile spagnolo del 1889 distingueva fra vari diritti provinciali.

* L'appendice al **diritto provinciale aragonese** del 1925 **non menzionava la patria potestà**, ma usava espressioni come **autorità paterna** o **relazioni giuridiche** fra ascendenti e discendenti.
* Il diritto nella Navarra e Vizcaya considerava **entrambi i genitori alla pari**, e **tutori e amministratori legali** dei figli.

Riguardo la disciplina dei poteri paterni si discuteva della tutela dell'infanzia, di aumentare il ruolo della madre, e di definire in maniera puntuale i casi di abuso e trascuratezza.

Durante il **Franchismo** vengono introdotte riforme ispirate al **tradizionalismo cattolico**.

## 6.2. Istituto di diritto pubblico, l'opinione di Antonio Cicu (138)

La patria potestà prevede diritti irrinunciabili ed immodificabili, con prevalenti finalità pubbliche, ed è assoggettata a controllo statale.

Secondo **Pisanelli**, l'idea fondamentale del codice civile è la **proprietà**.
Il primo libro del codice sui **diritti di famiglia** è una serie di **leggi speciali ed intermedie** fra il **codice civile e lo Statuto**.

Durante l'ottocento e novecento lo Stato allarga sempre di più la sua sfera di intervento, e accentua la **natura pubblica** del **diritto di famiglia**.

La **collocazione del diritto di famiglia** tra diritto pubblico e privato comporta delle **implicazioni politiche e culturali**, ed è un problema risalente:

* Nel **diritto medievale comune e di antico regime**, dove la distinzione era poco rilevante, la patria potestà era largamente considerata una materia di **diritto pubblico**.
* La questione assume maggiore importanza nel tardo ottocento, e nel **codice napoleonico**, si attua una **privatizzazione** del diritto di famiglia.

Le **ragioni della privatizzazione** si distinguevano fra: 

* **Ragioni di praticità**, perché il codice civile comprende tutte le regole relativi ai rapporti fra pubblico e privato.
* **Ragioni di politica**.

**Antonio Cicu** era **cattolico e nazionalista**.
Propone una **concezione della famiglia** come **terzo genere fra diritto pubblico e privato**.
Riprende la divisione aristotelica fra economia, politica, ed etica.

Si unirà al fascismo, ma aveva già espresso la sua concezione della famiglia prima di quel momento.

La **volontà del padre** esprime la **volontà della famiglia** in quanto **istituzione organica**.
La **patria potestà** rappresenta un **potere teso ad un fine**, è **irrinunciabile ed imprescrittibile**, ed è considerata un **dovere**.

In caso di **inadempimento del dovere** si lede il **diritto soggettivo familiare**.
Si può **esercitare un'apposita azione giuridica** per imporre l'adempimento del dovere, **nell'interesse della famiglia**.

La **patria potestà** secondo Cicu è legittimata dalla **famiglia come unità organica**, che è diversa dalla somma degli interessi individuali dei componenti.

La **famiglia assomiglia** allo Stato, ma **non fa parte dello Stato**.
Cercare di **conciliare** la tradizionale autonomia della famiglia con lo statualismo novecentesco sarà un problema che riguarderà la destra europea.

## 6.3. Padri fascisti, per un figlio soldato e produttore (139)

I totalitarismi novecenteschi non incidono sull'assetto della famiglia.
Piuttosto, aumentano l'invasività dello Stato sia nella società che nella famiglia.

In Germania non viene prodotto un nuovo codice civile, ma si usano leggi speciali.
In Italia, anche se viene prodotto un nuovo codice civile si utilizzano comunque le leggi speciali.

I regimi di destra in Italia, Germania e Spagna proposero un modello di famiglia patriarcale, ed erano opposti al kolchoz sovietico.
Tutti erano fortemente incentrati su **politiche nataliste**.

In Italia, il dibattito sulla famiglia si intensifica intorno alla **prima guerra mondiale**:

* Marinetti ed i **futuristi** sono favorevoli alla sua dissoluzione ed al figlio di Stato.
* Gli **ideologi di destra** criticavano la diminuzione del potere paterno sui figli.

All'interno del **fascismo**:

* Secondo Mussolini, nulla poteva esistere al di fuori dello Stato.
* Secondo Pellizzi, la famiglia doveva essere considerata sia parte del diritto privato, che parte fondamentale del diritto pubblico.
* **Pompei** scrive un saggio in cui evidenziava la **contraddizione** fra la **famiglia patriarcale** di antico regime, e lo **Stato totalitario** novecentesco.

Il familismo fascista incontrava resistenze interne al movimento.

In Germania, la **fedeltà al Führer** ledeva i rapporti fra la società domestica e gli stessi poteri paterni.
I figli dovevano denunciare le idee sovversive dei genitori, il loro corpo apparteneva allo Stato.

La pedagogia tedesca sosteneva la necessità di sottrarre l'educazione dei figli ai genitori, e rimetterla ad istituti nazionali di educazioni.

Il **modello di famiglia fascista** più condiviso fu la **famiglia patriarcale e maschilista**.

* Secondo **Urbani**, la famiglia tradizionale era il presupposto di uno Stato senza partiti.
* Secondo **Fanelli**, il padre indebolito dal "morbo democratico" doveva essere ricollocato in una posizione di potere, e controllato rigidamente dallo Stato.

Il **pensiero di minoranza** proponeva una **potestà condivisa fra moglie e marito**.
La madre è responsabile della gestione familiare, il padre conserva solo un diritto di controllo.
L'uomo ed i figli prendono anche il **cognome della moglie o madre**.

Il **pensiero maggioritario** proponeva il **ritorno alla gerarchia**.
Secondo **Loffredo**:

* La **famiglia** deve essere riformata in una **gerarchia**, così come lo è la società.
* La **donna** deve essere assolutamente **sottomessa all'uomo**, e si devono attuare riforme per garantirlo.
* La **famiglia** e la **identità razziale** sono strettamente legate.

**Baccigalupi** sviluppa una **concezione razzista della famiglia**.
La famiglia è fonte della razza, e la razza della famiglia va mantenuta pura.

**Maroi**:

* Afferma il **nesso** fra la **potenza dello Stato** e **la coesione della famiglia**.
* **Critica il codice del 1865** perché troppo **individualista** e di ispirazione napoleonica.

## 6.4. Ragioni della politica e del diritto, il regime fascista alla prova dei codici (143)

L'impatto del fascismo sulla famiglia non è dato dal codice, ma dalla **politica di intervento statale** sulla società.

La politica fascista della famiglia si ritrova nel codice penale del 1930.

I **reati contro la famiglia**:

* Sono reintrodotti, erano assenti nel codice penale francese del 1810, ma erano tipici della **Restaurazione italiana**.
* Includono i **maltrattamenti ai familiari**, che **non** sono più considerati **reati contro la persona**.

La **violazione degli obblighi di assistenza familiare** (art. 570) comprendono anche quelli della **patria potestà**.
È una **novità assoluta**, mentre gli articoli successivi erano già presenti nei codici ottocenteschi.

**L'abuso dei mezzi di correzione** ed i **maltrattamenti** verso **membri della famiglia** o **persone affidate** per ragioni di educazione, istruzione, cura, vigilanza e custodia sono regolati dagli artt. 571 e 572.

**La sottrazione del minore** con il suo consenso, e la **sottrazione del minore di 14 anni o infermo di mente** sono sanzionate agli art. 573 e 574.

**L'autorità di polizia** può invitare le parti a comparire per conciliare i dissidi privati.

Il **codice civile fascista** del 1942 **non sovverte l'assetto liberale** del codice del 1865.
Le proposte di rafforzare il codice non vengono accolte, ed la versione definitiva è moderata.

Per consolidare l'unità domestica si introduce il **patrimonio familiare** (art. 167).
Consiste in **beni immobili e titoli di credito inalienabili** ed i cui **frutti** sono destinati a vantaggio della famiglia.

La **condizione della madre** non peggiora, e migliore in alcuni casi.
Ad es., ottiene automaticamente il pieno esercizio della potestà quando decade il padre (art. 331).

**L'art. 147** era la **norma più importante** per il nuovo assetto statale **fascista**.
Prevede **l'obbligo dei genitori di educare i figli secondo la morale ed il sentimento fascista**.

**Considerato insieme agli artt. 330 e 333** una **educazione contraria all'ideologia di regime** poteva determinare:

* La **perdita della patria potestà**.
* L'adozione dei **provvedimenti giudiziali** più adeguati al caso particolare.
* Secondo Foderaro, la violazione dell'art. 147 c.c. costituiva anche una **violazione dell'art. 570 c.p.** (violazione degli obblighi di assistenza familiare).

**L'art. 342** dava rilevanza alla **razza dei genitori**.
Se il genitore di razza non ariana che ha figli ariani passa a nuove nozze con una persona non-ariana, perde la patria potestà sui figli, che viene trasferita ad uno degli avi di razza ariana.

Secondo **Sermonti**, lo **Stato** considera la **protezione dell'infanzia e giovinezza come una funzione pubblica**.
Pertanto, il **padre è un delegato dello Stato nell'educazione dei figli come produttori-soldati**.

Il padre non è interamente libero nello scegliere come educare i figli.
Il legislatore fascista ha imposto il dovere di educare i figli in maniera **conforme alla morale e sentimento nazionale fascista**.

L'art. 147 non ha una portata solo morale, ma la sua violazione ha effetti giuridici.
L'art. 330 prevede la decadenza della patria potestà per violazioni dei doveri che portano grave pregiudizio al figlio.
La violazione dell'art. 147 deve essere inteso come un **pregiudizio spirituale**, che legittima **l'intervento del tribunale**.

La **caduta del regime** porterà alla riscrittura dell'art. 147 e l'abrogazione dell'art. 342.

## 6.5. Francia di Vichy ed eterno femminino (146)

La Francia viene occupata nel 1940.
Il nuovo regime attua riforme che introducono i valori familisti e ruralisti di destra, adattati alla tradizione francese.

Il **Le Play** è un **precursore** della nuova ideologia.
Rigetta la disciplina del codice, perché antipatriarcale.
Prevede tre modelli di famiglia:

La **famiglia patriarcale**:

* È il modello più stabile, dove tutti i figli si sposano e rimangono presso i genitori, ed imparano le tradizioni.
* Nelle buone epoche, quando le consuetudini si conservano, il regime si adatta ai cambiamenti delle circostanze.
* Nelle epoche di corruzione, quando le consuetudini si alterano, degenera in routine.

La **famiglia instabile**:

* È il modello più instabile, dove tutti i figli si allontanano appena sono autosufficienti.
* Il padre non ha una tradizione da trasmettere ai figli, che cedono agli impulsi fortuiti dell'ambiente sociale.
* Degenera nell'individualismo e nel bisogno di novità.

La **famiglia-ceppo**:

* Prevede che un figli si sposi e rimanga presso i genitori, mentre gli altri figli sono liberi di rimanere o allontanarsi.
* Permette al padre di scegliere l'erede, e quindi chi dirigerà la famiglia.
* Bilancia la ricchezza degli individui con il potere dei governanti.

**Taudière** scrive un saggio nel 1913.
Critica le "**leggi francesi contro la famiglia**", che includono:

* Il divorzio.
* L'assimilazione delle diverse categorie di figli.
* La limitazione dei poteri paterni e maritali.

**Pétain**:

* Sostiene che la Francia si è sconfitta da sola, con i "morbi" moderni dell'individualismo, femminismo, e crisi dei valori familiari tradizionali.
* Sostiene la necessità di ritornare alle **comunità naturali** e della **famiglia patriarcale come istituzione** alla base dello Stato.

La **riforma del lavoro** nella **Repubblica di Vichy** è fondata su **principi natalisti**:

* La madre al focolare domestico.
* La remunerazione del padre dipende dal numero di figli.
* I padri di famiglia devono essere preferiti per gli impieghi pubblici e privati.

Il **Codice della Famiglia** era stato promulgato nel 1939 dalla III Repubblica, ed era un esempio della **legislazione natalista** del tempo.

* Il primo titolo (**aiuti alla famiglia**) prevede premi per le nascite, allocazioni familiari, e sostegni per le famiglie rurali.
* Il secondo titolo (**protezione della famiglia**) protegge ed incoraggia la maternità, crea "case materne", protegge l'infanzia e sanziona i reati contro i buoni costumi.
* Il terzo titolo (**disposizioni fiscali**) introduce benefici fiscali in campo successorio e per le famiglie agricole.

Nel 1940 era stato creato uno specifico "Ministero della Famiglia".
Nel 1941 viene pubblicato un rapporto sui risultati che il ministero aveva ottenuto in un anno.
Si sottolinea l'importanza del **ritorno all'ordine e tradizione**, il **lavoro nei campi**.

**Beauchamp** sostiene l'importanza della **padre di famiglia**:

* I **figli** imparano la **gerarchia** nel rapporto domestico.
* La **scuola** deve **confermare** questo insegnamento, ed i padri hanno diritto di chiedere il licenziamento di educatori che insegnano diversamente.
* In politica, i padri con più figli possono esercitare **voti plurimi**.

**Rouast** insegna diritto civile durante l'occupazione tedesca.
La sua **critica al codice**:

* **Non** è la debolezza delle **relazioni familiari**, ma la **mancanza di norme sulla famiglia-istituzione**.
* **L'approccio contrattualistico** non poteva assicurare il ruolo della famiglia e la sua durata nel tempo.
* La **disciplina delle successioni** divideva la famiglia con la morte del primo dei genitori.
* Le **parti deboli** (moglie e figli) dovevano essere **tutelate**, dando al **padre** una mera **autorità di protezione**.

**Rouast giudica con favore**:

* I **movimenti politici e sociali** favorevoli al neofamilismo.
* La creazione delle **associazioni di famiglia**, che davano **rilevanza giuridica all'interesse di famiglia**, ed erano rappresentate dai padri.

Anche se riteneva che il **diritto di famiglia facesse parte del diritto privato, gli dava rilevanza pubblica**.

In materia di **matrimonio del figlio**:

* **L'arbitrio del padre** è giustificato dalla **protezione** del **figlio inesperto** da una passione irrazionale, e degli **interessi della famiglia** da una cattiva alleanza.
* Critica il codice perché le **opposizioni dei genitori non possono più** essere usate come **misura dilatoria**.

In materia di **potestà maritale**, aveva partecipato personalmente alla riforma:

* La **potestà maritale viene abrogata** e **sostituita dalla funzione di capo di famiglia**, che durerà fino al 1970.
* Il padre conserva **forti poteri**, ma devono essere esercitati **nell'interesse della famiglia**, e **non discrezionalmente**.
* La **moglie** subentra al marito in caso di **morte o altre situazioni eccezionali**, ma altrimenti aveva **poteri limitati**.
* La **residenza separata** poteva essere richiesta solo in caso di pericoli fisici o morali.

**L'interesse oggettivo della famiglia** è il fondamento della disciplina dei **diritti paterni** secondo Rouast.

I **doveri essenziali** includono il mantenimento e l'educazione, e per il loro adempimento sono previste le **prerogative accessorie** (diritto di consenso al matrimonio, amministrazione legale dei beni del figlio, emancipazione del figlio, designazione di un tutore testamentario).

Le **prerogative essenziali** includono:

* La **garde**, ossia la **educazione, cura materiale e sorveglianza** delle relazioni e della corrispondenza del figlio.
* Il **diritto di correzione**, che includeva anche il **potere di internamento**, sottoposto a **vaglio giudiziario generalizzato**.
* **L'usufrutto legale** sui redditi del figlio.

I **maltrattamenti**:

* Oltre ai **maltrattamenti per commissione**, sono previsti gli **abusi per omissione**.
* I **controlli pubblici** valutano i maltrattamenti, e possono ordinare la **decadenza totale o parziale** dalla potestà.

La **supplenza all'autorità paterna**:

* I genitori e le ragazze madri potevano abbandonare i figli alla pubblica assistenza.
* Sulla base delle idee nataliste e ruraliste, i figli venivano collocati presso una famiglia rurale.
* Gli assistenti sociali sorvegliavano ogni passo della procedura.

Nonostante le tendenze arcaizzanti, non ci fu mai una sovversione della famiglia.
Lo **Stato si era definitivamente affermato come supplente** delle carenze dei genitori.

## 6.6. Padri comunisti, da Marx all'Unione Sovietica (154)

La **rivoluzione comunista** in Russia si era proposta di **sovvertire l'istituzione familiare** sulla base del **modello marxista**.

Il **socialismo prima di Marx** criticava, ma non voleva demolire la famiglia.
Il **pensiero di Marx** porta alla concezione della **famiglia come incidente storico**, e **sovrastruttura per la formazione e controllo della proprietà**.

Il **Manifesto del partito comunista**:

* Prevedeva la **promiscuità sessuale** e la necessità di una **educazione sociale**.
* Sosteneva che il modello di famiglia borghese sarebbe caduto naturalmente con la caduta del capitale.

La **scuola di Francoforte** considera negativamente la famiglia come un **luogo di autoritarismo** e di **trasmissione dei valori tradizionali**.

Il pensiero marxista **non vuole superare la famiglia in quanto tale**, ma **solo la famiglia borghese**.

Il **diritto imperiale zarista** prevedeva:

* Una **famiglia patriaracale**, con **potestà perpetua**.
* Un **diritto correzionale ampio**, le cui **uniche limitazioni** erano quelle imposte dalle comunità di villaggio.
* La **proprietà** dei beni alla **comunità familiare allargata**.
* Un sistema con **poche norme** e regolato dalla **prassi giudiziaria**.

Nei **primi anni della Rivoluzione** si tende verso un **forte radicalismo**.

**Subito dopo** si arriva ad uno **statualismo estremamente pervasivo**, con grandi **poteri discrezionali per la magistratura**, e dove i **genitori** erano visti come **funzionari statali**.

Lo **scorporo del diritto di famiglia dal diritto privato**:

* Sarà mantenuto anche dopo la seconda guerra mondiale, e nei paesi d'area sovietica.
* Aveva il **valore ideologico** di superamento della famiglia borghese.
* Era anche una conseguenza della **giuspubblicizzazione** di tutto il diritto privato.

Il **codice sovietico della famiglia**:

* **Esclude** il termine **patria potestà**.
* Introduce un **controllo giudiziario pervasivo** nelle relazioni domestiche.
* Prevede la **bititolarità dei poteri genitoriali**, ed in **caso di dissenso**, la questione viene risolta dagli organi statali.

**Con Stalin**, negli anni '30 e '40 si **rivaluta la famiglia** come **luogo di produzione del buon cittadino**.
Si dà un **ruolo centrale alle madri**, sempre sotto il controllo statale.
Rimane una certa **diffidenza verso il patriarcato** e la sua **incompatibilità con la società sovietica**.

Il **rapporto fra genitori e figli non viene riformato** nel senso del recupero della tradizione, a differenza di altri ambiti.
Ad es., il matrimonio.

Secondo Matteucci, lo Stato ha dovuto reintrodurre il vincolo matrimoniale per contrastare gli aborti ed i figli abbandonati.
Tuttavia, non vuole abbandonare il controllo diretto dell'educazione dei figli.

I **figli devono ubbidire allo Stato, prima che alla famiglia**.
Ad es., **Pavlik Morozov** denuncia il padre perché voleva prendere parte a dei moti, viene ucciso dai genitori, e viene nominato "eroe dell'Unione Sovietica".

Nell'Unione Sovietica e negli altri paesi socialisti, il puerocentrismo si sono affermati per motivi principalmente politici.
Il valore del figlio deriva dal fatto che nel futuro dovrà costruire il sistema socialista.

## 6.7. Zadruga slava e kanun albanese (157)

Nel processo novecentesco di omologazione delle relazioni domestiche le peculiarità locali vengono eliminate.
Tuttavia, nell'Europa che tende al puerocentrismo sopravvivono dei **microcosmi patriarcali**.

La **zadruga slava** viene considerata da **Engels** come lo stadio intermedio fra la famiglia matriarcale fondata sul matrimonio di gruppo e quella monogamica moderna.
È un **istituto consuetudinario**, che viene **regolato normativamente** nell'ottocento.

È tipica degli **slavi del sud**, ed è stata conservata durante la dominazione turca.
Rappresentava lo **spirito nazionale croato, serbo e montenegrino**.

Dopo che la **Serbia** ottiene l'indipendenza e si dà un codice civile, **disciplina la zadruga** per prima.
La zadruga sarà anche prevista dal codice montenegrino del 1855 e dalle leggi croate del 1889 e 1902.

La **zadruga** era un modello di **famiglia complessa**, che poteva comprendere anche più di cento componenti.

Anche a **metà ottocento non era ancora obsoleta**, dato il contesto sociale marcatamente arcaico in cui si trovava.
Inizia a **decadere** solo nei **decenni successivi**, sotto l'influenza dei nuovi codici civili liberali.

Il **codice serbo** richiedeva la **parentela, comunione dei beni, vita e attività lavorativa in comune**.

I **maschi maggiorenni e capaci** hanno **uguaglianza di diritti e doveri**.
Le **donne** sono in condizione di **inferiorità**, specialmente dal punto di vista dei **diritti successori**.
I **codici ottocenteschi** e la **zadruga croata** prevedevano condizioni più favorevoli per la donna.

Il **governo** era esercitato da un **Consiglio**.
È competente per **atti di particolare rilievo** ed è composto dai **membri maschi e maggiorenni**.

Il **capo** (staréchitza):

* Viene eletto dal Consiglio stesso, ed era **solitamente, ma non necessariamente, il maschio più anziano**.
* Veniva **aiutato di solito dalla moglie** (staréchina), a cui **delegava poteri** riguardanti **l'organizzazione interna** della zadruga e i **compiti delle donne**.
* **Rappresenta** la zadruga all'esterno.
* È il **tutore di tutti i minorenni ed incapaci** all'interno della zadruga.

Con il **regime comunista**:

* Si **parificano i diritti e doveri dei genitori** verso i figli.
* Si prevede che **l'esercizio dei poteri** sia diretto alla **formazione di cittadini utili e devoti**, e la **consolidazione della famiglia**.

**L'organizzazione familiare albanese** era fondata sulla coabitazione di più coppie imparentate.

Il **capo di casa** è il maschio più anziano.
Poteva essere sostituto per gravi manchevolezze dal consiglio di famiglia, composto dai maschi maggiorenni.
Può erogare **pene corporali**, e gli è dovuta **obbedienza assoluta**.

Il **kanun** è una **raccolta di consuetudini locali** in Albania, che dimostrano un **assetto sociale arcaico**.

La **padrona di casa** è **priva di diritti patrimoniali**, compresi i diritti ereditari.
Ha una **potestà subalterna**, limitata alla **direzione e vigilanza** di cosa si fa in casa, e può **comandare le donne di casa**.

Gli **altri membri** della famiglia hanno **un'autonomia limitata**:

* Possono **gestire liberamente** il patrimonio derivante dalle loro **armi**.
* Possono **destituire il padrone o la padrona di casa** se non lavorano per la famiglia, o sottraggono beni.
* **Non hanno autonomia patrimoniale**.

Il **padre**:

* Può **legare e bastonare moglie e figli**, e può **uccidere i figli**.
* È titolare dei guadagni del figlio, e può allontanarlo di casa.
* **Deve adoperarsi per il bene dei figli**, **non può preferire un figlio**, e **deve lasciare l'eredità indivisa o divisa in parti uguali**.
* Deve dare il **consenso** affinché i **figli** possano **lavorare o spostarsi**.

Il **figlio**:

* Se **uccide il padre** viene ucciso o esiliato dai parenti.
* Può **allontanarsi da casa**, ma **perde il diritto all'eredità**.
* Il **figlio primogenito** eredita il governo della casa.
* Diventa **maggiorenne** quando può **portare le armi**.
* Se è **adulto e capo di casa**, è libero nella scelta matrimoniale.
* Le **figlie** devono **sempre rimettersi** alla decisione del **padre**, congiunto maschio prossimo, madre, o sorelle.
* Può essere **promesso in matrimonio anche se nascituro**.

## 6.8. Responsabilità genitoriale nel tardo Novecento (161)

La **seconda guerra mondiale** accelera l'abbandono dei tradizionali elementi del patriarcato.
Si afferma:

* Il puerocentrismo.
* L'uguaglianza dei genitori, la scomparsa del "capo famiglia" e la divisione dei ruoli.
* L'intervento giudiziale nell'interesse del minore e la partecipazione del figlio alle decisioni che lo interessano.
* L'annichilimento dello ius corrigendi.
* La deistituzionalizzazione, privatizzazione, individualizzazione del matrimonio e relazioni familiari.

La **scelta del cognome** è un elemento emblematico dei cambiamenti sociali.

Nel dopoguerra, **l'affidamento dei figli in caso di separazione**:

* **Non** veniva più **automaticamente** fatto a favore del padre, solo perché titolare della patria potestà.
* Piuttosto, si valutava **solo l'interesse del figlio** nella scelta del genitore affidatario.

La **decadenza dalla patria potestà**:

* **Non** è più considerata una **sanzione civile accessoria** per la condotta del genitore.
* Piuttosto, serve a **tutelare l'interesse del figlio**.

Negli **anni settanta** c'è il **crollo definitivo** della **patria potestà ottocentesca**.
Nella **riforma del diritto di famiglia italiano del 1975**:

* La **potestà diventa pienamente bititolare** ed **orientata all'interesse del figlio**.
* Viene abrogato il **dovere di onorare** i genitori, ed è sostituito dal **rispetto**, che implicava un **rapporto paritario**.
* **L'educazione** dei figli **non** deve più tenere conto dei **principi della morale**, ma solo delle **capacità, inclinazioni e aspirazioni** dei **figli**.

Nella nuova prospettiva puerocentrica:

* I **genitori non** sono più titolari di un **diritto**, ma di un **dovere**.
* I **confini dei poteri dei genitori** sono dati dal **principi fondamentali dell'ordinamento**, che includono anche la Costituzione.
* Lo **Stato** è il **garante dei diritti del minorenne**, considerato "parte debole".

Il **potere correzionale** è limitato alla **educazione**, e **non può consistere in forme di violenza**.

# 2. Norme e cultura del patriarcato europeo

<!--
vim: spell:spelllang=it
-->

## 2.1. Educazione dei figli (37)

Secondo Angelo Pandolfini, il ruolo del padre è di educare i figli, oltre che mantenere la famiglia.

Nella pedagogia medievale:

* La madre educa i figli nella loro infanzia, e le figlie più a lungo.
* Il padre educa i figli nell'adolescenza, e si raccomanda la moderazione.

## 2.2. La scienza medioevale del padre di famiglia (39)

Aristotele identificò una specifica **scienza della casa, l'economica**.
La scienza dell'individuo era la **etica**, e quella della società civile la **politica**.

La tripartizione fu largamente ripresa dagli autori successivi.

**Tommaso d'Aquino** ripartisce la **economica a seconda dei destinatari**:

* **Dispotica** verso i servi, secondo **arbitrio**.
* **Paterna** verso i figli, secondo **affetto**.
* **Nunziale** verso la moglie, secondo il **governatore di città**.

Il figlio era considerato **distinto, ma al contempo parte** del genitore.
Pertanto, **non** si può applicare la giustizia ordinaria, ma una **giustizia adattata** al destinatario.

Il padre è una **sorta di re** in casa propria:

* Può **imporre comandi**, che però devono essere finalizzati al bene della civitas e non al suo bene.
* È titolare di un **potere correzionale** su figli e servi, che a differenza di quello del re è **imperfetto**, e quindi **non può applicare pene irreparabili (uccisione e mutilazione)**.

## 2.3. Padre e Principe (41)

La teologia e politologia del basso medioevo dibattono sulla **potestà paterna come modello istituzionale**.

I giuristi confrontano il governo della famiglia e della città:

* I figli devono **obbedire** sia al padre che al principe, ma **prevale il principe** in caso di contrasto.
* Il **principe ha degli obblighi** così come il padre, che includono il **miglioramento** delle condizioni di vita e la **tutela** dei più deboli.
* Nel **Regno meridionale**, il sovrano è considerato un **padre comune** e può supplire al dissenso paterno riguardo il matrimonio.
* Il **principe può rimettere l'ingiuria** così come può farlo il padre.
* Il **divieto di vendita dei beni dello Stato** è paragonabile al **divieto di vendita dei beni dotali** del marito.
* Il **crimine di lesa maestà** è equiparato al **parricidio**.

Re e padre sono identificati nel brocardo "ciascuno è re in casa propria".
Viene spesso spiegato con l'idea che il **re deve rispettare il suddito**, quando si trova nella sua abitazione, perché quella è la **giurisdizione del padre-suddito**.

Il **tiranno** è considerato l'opposto del buon re.
I **padri-tiranni privati** sono meno pericolosi dei **tiranni pubblici**, e possono essere eliminati dalle **leggi pubbliche**.

## 2.4. Rinascimento (44)

Nel Rinascimento europeo, ci sono due tendenze:

* La **patria potestà si sta rafforzando** a causa **dell'assolutismo**.
* I **modelli pedagogici** prevedono moderazione e un maggiore ruolo della madre, e sono scritti dagli **umanisti**.

Secondo **Erasmo da Rotterdam**:

* Il genitore deve **auspicare l'emancipazione**, e trattare i figli con la **dignità di futuri uomini liberi**.
* I **castighi fisici** e le relative giustificazioni bibliche sono fortemente criticate.
* Il **patrimonio domestico** deve essere diviso mentre il padre è ancora in vita per spontanea e amorevole equità.

**Ayrault** scrive un'antologia di esempi di patria potestà.
È una protesta contro il fatto che i Gesuiti abbiano convinto suo figlio a prendere i voti contro la sua volontà.

Fra gli **autori utopistici**:

* **Tommaso Campanella** immagina la **dissoluzione della famiglia**.
* **Thomas More** prevede la **soggezione assoluta** dei figli ai genitori.
* **Gerrard Wistanley** prevede un **apprendistato** per il padre, che doveva educare i figli ed introdurli al lavoro.

## 2.5. Padri cattolici e protestanti (46)

La religione contribuiva ad ammorbidire la patria potestà.

La trattatistica morale **cattolica rifiuta gli estremi**.

* La **correzione fisica è ammessa**, ma deve essere utilizzata solo se **necessario**, e **moderatamente**.
* I padri **troppo violenti** e **troppo permissivi** sono entrambi pericolosi per l'educazione del figlio.

I **protestanti non distinguevano** fra **chierico e padre di famiglia**.
Secondo **Marcuse**:

* Il **crollo della gerarchia cattolica** rende necessario che il **padre diventi sacerdote** dell famiglia.
* I **governanti sono considerati "padri"**, e quindi il singolo deve **sottomettersi** alle autorità secolari.
* **Onore e timore** sostituiscono **l'amore** nel rapporto fra genitori e figli.
* Secondo **Calvino**, è necessario **abituare** i figli all'idea della soggezione.
* Si condannava l'eccessivo permissivismo, e la **disciplina doveva essere adeguata all'età** del figlio.

Oltre le tendenze culturali generali, il quadro sociale locale era molto frammentato.

Nelle **minoranze ebraiche italiane** la **procreazione** è il momento che legittima l'emancipazione dalla patria potestà, e la **moglie** può avere la potestà sui figli, e chiederne l'incarcerazione.

I **maltrattamenti domestici** iniziano ad essere sanzionati nel cinquecento.

Il caso più frequente di abuso della patria potestà riguarda le **coazioni matrimoniali**.
**Durante l'assolutismo**, il **controllo sul matrimonio dei figli** diventa un elemento fondamentale dell'ordine sociale.
La Chiesa nel **Concilio di Trento** impone la validità del matrimonio senza il consenso del padre, e lo considera solo "disonesto" perché contrario al quarto comandamento.

## 2.6. Patria potestà antica e moderna (51)

I **glossatori** recuperano il **diritto romano**.

**Azzone** sintetizza i caratteri della la patria potestà.
Il termine **potestà** indica un vincolo di **riverenza, castigo, soggezione e pietà**.

La patria potestà si **costituisce** con:

* Un **matrimonio legittimo**.
* Per **sentenza definitiva** che afferma che qualcuno è di figlio di qualcuno.
* Per **ingratitudine** del figlio già emancipato.
* Per **adozione**.

Produce **effetti giuridici**:

* **Patrimoniali**, per gli acquisti e beni avventizi.
* **Processuali**, perché impedisce la possibilità di giudizi fra padre e figlio, tranne che nei casi del peculio castrense o quasi-castrense.
* Gli **alimenti** non sono considerati un effetto della patria potestà, ma sono una conseguenza del rapporto di filiazione e paternità.

Si **scioglie per emancipazione**:

* Consiste in un **allentamento** della patria potestà.
* Richiede la **presenza e volontà** sia del padre che del figlio.
* È un atto di **giurisdizione volontaria**, si svolge davanti ad un giudice, serve la **forma scritta**.
* In alcuni casi può essere **obbligatoria**, se il padre **abusa dei suoi poteri** (ad es., correzionali, costringe il figlio a peccare, etc.).

Secondo **Baldo degli Ubaldi**, è una **materia di diritto pubblico**.

La patria potestà è concepita **nell'interesse del padre**, e si **differenzia dalla tutela** perché:

* È **perpetua**, e non termina alla maggiore età.
* **L'amministrazione** dei beni del figlio **non prevedeva oneri e condizioni**.
* **L'unico limite** espressamente previsto era il divieto della loro alienazione.

I giuristi considerano la patria potestà quasi una specie di **diritto reale**, di proprietà o possesso, nei confronti del figlio.

I giuristi erano consapevoli del fatto che il modello della patria potestà romana non era diffuso in altri popoli, che invece davano maggiore autonomia ai loro figli.

Il modello di patria potestà romana riproposto dai giuristi **è in conflitto con la "volgare verità", il diritto della società del tempo**.
Il **diritto locale** dava **rilevanza al figlio** in alcune materie (cautele processuali, crediti).
Alcuni giuristi finiscono per dare rilevanza al diritto locale rispetto al diritto comune.

## 2.7. Le ragioni dell'affetto (55)

La legge **non menziona l'obbligo per il padre di amare i figli**, perché è naturale che lo faccia.
Si menziona **l'obbligo del figlio di amare il padre**, perché una volta invecchiati i figli non si aspettano più nessuna utilità dai padri.

Secondo **Alfonso X**, i padri devono educare i figli per **debito di natura**.

Secondo **Tommaso d'Aquino**, i figli dovevano **preferire il padre** alla madre.

La **madre**:

* Poteva **prevalere nell'educazione delle figlie**.
* **Non** poteva avere una potestà piena, e doveva essere affiancata da un **tutore** in caso di morte del marito.

Secondo **Tartagni**, si presume che:

* Il **padre prende la migliore decisione per i figli**, e pertanto **non può essere corretto** da altri.
* **Nessun amore supera quello paterno**, e pertanto la confessione estorta con **minaccia di torture al figlio** era invalida.
* Il **padre preferisce i figli maschi**, perché continuano il casato.
* Il **padre preferisce i figli alla moglie**, ma era una presunzione meno diffusa.

Le presunzioni avevano **conseguenze giuridiche**, perché servono ad **interpretare gli atti privati**.

Secondo una testimonianza di Baldo degli Ubaldi:

* I **rapporti fra madre e figlio** sono rimessi alla **giurisdizione ordinaria**.
* Si preferisce la loro **risoluzione domestica**, salvo i **casi più gravi**.

## 2.8. Ragioni della forza (57)

Il **diritto bassomedioevale** prevedeva un **rafforzamento della patria potestà**.

Tuttavia, i giuristi prevedono una **moderazione nel potere correzionale**:

* La **giustificazione** della punizione deve essere di **istruire ed ammonire**.
* Secondo **Bartolo**, dallo **strumento e modalità** di castigo si distingueva fra **l'animo di emendare e di delinquere**.'
* Gli **statuti** prevedevano dei **limiti** al potere correzionale diversificati. Ad es., alcuni vietavano le **percosse a sangue**, alcuni vietavano solo la **morte o debilitazione permanente di un arto**, altri indicavano come limite le **modalità generiche del castigo**, etc.

Il **potere correzionale** è **attribuito a più soggetti** oltre al padre, come il maestro, il marito, l'abate, il parente.

Le **modalità di punzione** includevano:

* Il **castigo corporale**, con ad es., verghe o flagelli.
* Una **incarcerazione domestica**, che costituiva **un'eccezione al reato di carcere privato**.
* La permanenza su **navi o triremi**, prevista dalla **pratica sociale**.
* La reclusione in **ergastoli**, dove i figli venivano tenuti a digiuno e costretti a lavorare.
* **L'espulsione con rifiuto degli alimenti**.

Le **punzioni atroci** che **ledevano l'integrità fisica o la vita** erano **vietate**, ma vigeva una **presunzione** a favore del padre.

Il padre può **uccidere la figlia colta in adulterio**.
Questo diritto è **più limitato per il marito della figlia**, perché opera la presunzione per cui il genitore agisce per **pietas**, mentre il marito agisce per **odio e onore ferito**.
All'interno del matrimonio, le **ragioni paterne prevalgono su quelle maritali e filiali**.

Il **discolato** era previsto come un'ulteriore modalità correzionale.
I **figli ribelli** facevano parte della categoria dei **discoli**, i perturbatori dell'ordine pubblico.

In **Toscana**, il discolato consisteva in un **arruolamento militare coatto** per **cattiva condotta civile, familiare o religiosa**, su denuncia degli **ufficiali di polizia, padri e sacerdoti**.

La **resistenza** contro l'esercizio del potere correzionale paterno è **vietata**, e **può giustificare l'eventuale uccisione**.
In caso di **eccessi paterni, ingiurie intollerabili o castighi disumani**, i figli potevano ottenere dal giudice **l'emancipazione coatta**.

Gli **statuti** prevedevano:

* Un **potere correzionale** nei confronti di tutti quanti vivano in casa del padre di famiglia, a qualsiasi titolo. Ad es., Ascoli Piceno, Ferrara.
* **L'incarcerazione** del figlio presso **carceri pubblici** o **in catene a casa** in caso di **dissipatezza e lussuria**, **senza la necessità di prove**, perché la nuda asserzione del padre è sufficiente come prova. Ad es., Lucca, Bologna, Firenze.

Il figlio ribelle può sempre essere **espulso dal casato**.

Nel **tardo antico regime** si afferma la **prassi di intervento della polizia** a sostegno della patria potestà.
In Toscana, ai tempi di Pietro Leopoldo:

* I commissari di quartiere possono dare **notizia della cattiva condotta** dei giovani agli aventi potestà, e **garantiscono l'ordine domestico**.
* La polizia può **applicare moderati castighi corporali**, o applicare il **carcere per pochi giorni**.
* La polizia deve **scoraggiare la litigiosità domestica** e **supplire alla inadeguatezza** dei padri di famiglia.

Esistono delle **sperimentazioni illuminate**.
In Toscana, sempre ai tempi di Pietro Leopoldo:

* La **richiesta di internamento** è soggetta al **controllo dei giudici criminali**.
* I giudici possono **procedere d'ufficio** solo in caso di **reati particolari** o **prove gravi della pericolosità**.
* I figli vengono internati in una **struttura distinta dal carcere**, e con **finalità rieducative**.

Le procedure prevedevano **formalità minime** per **garantire l'onore della famiglia e figlio**.

## 2.9. Modalità di emancipazione (61)

La **materia dell'emancipazione** è segnata dal conflitto fra il modello del diritto romano, e la realtà sociale del basso medioevo.

I **fattori che influivano sull'emancipazione** erano:

* **L'età del figlio**, che poteva portare conseguenze sul piano patrimoniale.
* **L'esercizio della mercatura**.
* **La condizione di separata economia** rispetto al padre, che **limitava di fatto** fortemente o completamente l'esercizio della patria potestà, e veniva considerata dai giuristi una **presunzione di emancipazione**.
* **Il matrimonio**, **più per la figlia** che per il figlio.
* **L'emancipazione volontaria**, che richiedeva **formalità e pubblicità**, o **l'emancipazione coatta**.
* **Ulteriori modi tradizionali** di estinzione. Ad es., la **morte** naturale o civile del padre, le **dignità ed uffici** del figlio, etc.

Il **premio dell'emancipazione** era una somma pagata al momento dell'emancipazione:

* Secondo **Bartolo**, era **pagata dal figlio** come **compenso per il padre**, che perdeva un potere fondamentale.
* Secondo il **diritto longobardo-franco**, era **pagata dal padre** come una **forma di liberalità**.

L'emancipazione **contro la volontà del figlio** coincideva con **l'abdicazione**, ossia la cacciata dal casato.
Era considerata un **atto contro natura**, e richiedeva **formalità solenni**.

La patria potestà poteva terminare anche per **fatti concludenti**.
La **emancipazione sassone**:

* Consiste nel figlio che si **allontana dalla casa paterna per sposarsi e vivere in separata economia**.
* Spesso il figlio riceveva una **anticipazione dell'eredità** del padre.
* Vari **statuti** la **prevedevano esplicitamente**. Ad es, Modena, Piacenza, Adria.
* Secondo i **giuristi dotti** era fondata su una **presunzione di emancipazione**, data dalla **condotta** del figlio e la **pazienza** del padre, e la **prescrizione** della potestà dopo un certo periodo di tempo.
* Spesso l'emancipazione veniva **formalizzata** con atto notarile.

**L'ingratitudine** comportava il **rientro** sotto la potestà paterna.
Consisteva **nell'ingiuria con parole o atti**.

La **emancipazione coatta** si verificava a seguito di **gravi abusi paterni**.
Ad es., castighi crudeli e contro natura, oppure imposizione ai figli di peccare.

## 2.10. Matrimonio (64)

Gli **atti rispettosi** erano contenuti nel codice napoleonico, ma risalivano al **diritto matrimoniale francese di antico regime**.

Dopo una **certa età**, i figli erano **emancipati riguardo la libertà matrimoniale**.
Rimaneva solo **l'onere di informare i genitori** con determinate formalità, in maniera perpetua.

Ebbero scarso successo durante la Restaurazione in Italia, anche se erano idonei a rafforzare l'autorità paterna.
Furono accolti solo nel codice civile napoletano ed austro-estense, ma non furono recuperati nel codice civile unitario.

Il **familismo** e la **omogamia cetuale** imponevano uno **stretto controllo sulla libertà matrimoniale** dei figli di famiglia:

* I **padri** dovevano esercitare la **potestà** sulle scelte dei figli in **maniera ragionevole**.
* Le **autorità pubbliche** intervenivano a supporto o in contrasto con i padri, e **sanzionavano** i **matrimoni di disparaggio**.

La **volontà dei figli** di sposarsi era considerata **intrinsecamente viziata** dalla passione, e viene considerato una **minaccia all'ordine naturale**.

Vengono previste **sanzioni** per i **matrimoni di disparaggio** o **senza il consenso del padre**.
Ad es., nel regime estense:

* Inizialmente si prevedono **sanzioni civili** (dimezzamento della legittima).
* Successivamente si prevedono sanzioni **penali** (pene detentive) e civili più severe (decurtazioni della dote, legittima, alimenti).

In **Francia**, secondo la teoria del **ratto di seduzione**:

* Il matrimonio concluso **senza consenso paterno** implicava la presenza **dell'impedimento dirimente del ratto di seduzione**.
* Il ratto di seduzione era **equiparato al ratto violento**, che **escludeva il consenso** della moglie.

Nella **cultura canonistica** invece prevaleva la tutela della **libertà matrimoniale** ed una concezione **consensualistica ed individualistica** del matrimonio, in **aperto contrasto** con la concezione tradizionale della patria potestà.

La **Chiesa era contraria** ad alcune strategie familiste:

* La **imposizione di celibato** al di **fuori di motivi religiosi**.
* La **dissoluzione** di matrimoni conclusi e consumati.

Il **cristianesimo è stato storicamente diviso** in materia di **libertà matrimoniale** dei figli:

* Alcuni autori richiedevano il **consenso dei genitori**, altri **non lo consideravano necessario**.
* **Graziano** ammette la possibilità di **promettere in matrimonio il figlio non ancora adulto**.
* **Pietro Lombardo** riteneva che il **consenso del padre non fosse necessario**, perché il matrimonio era una **materia spirituale**, e secondo il **diritto canonico** il figlio era **libero dall'autorità paterna** nelle materie spirituali fino dalla **pubertà**.

Nel **Concilio di Trento** viene approvato il canone **Tametsi sacrosanta Dei**, con cui il **matrimonio senza il consenso del padre è lecito**, e **richiedere il consenso del padre** è un **dovere solo morale**.

Secondo Stefano Menochio, il matrimonio è un atto estremamente importante, ed è **opportuno** seguire il **consiglio dei genitori**.

Il canone:

* Impone un **interpretazione dei canoni precedenti** che escluda la necessità del consenso paterno.
* **Abroga le leggi laiche** che imponevano la necessità del consenso paterno.

- **Chiesa protestante**: nasce con il **disconoscimento** del **matrimonio--sacramento**

## 2.10.1. Matrimonio senza il consenso del padre (68)

La tecnica **dell'atto rispettoso** permetteva di conciliare il **quarto comandamento** con la **libertà matrimoniale**.

Nel **diritto testamentario**:

* Le **clausole** che richiedevano il **consenso** del padre al matrimonio diventano inefficaci.
* Le clausole che richiedono solo la **consultazione** rimangono valide.
* Si prevedono varie **eccezioni**.
* Ad es., il **rifiuto immotivato** dei genitori esclude la necessità di doverli informare.
* Ad es., si **deve seguire la volontà del padre** in caso di matrimonio **fuori dal ceto** o **altrimenti scandaloso**.

Nelle **more della consultazione**, il padre può **usare ed abusare** della propria potestà per **condizionare** la scelta dei figli.

## 2.10.2. Rifiuto di matrimonio imposto o già promesso dal padre (68)

Il problema del **matrimonio promessi dai genitori** era discusso.

Solo i **genitori, inclusa la madre** possono **promettere il figlio** in matrimonio, e non gli altri parenti.

La **vincolatività** della promessa era oggetto di dibattito:

* Secondo i **canonisti**, il matrimonio **non può essere imposto da nessuna autorità** (paterna, civile, religiosa), ma si richiede sempre di **informare i genitori** se si vuole disattendere la loro volontà.
* Secondo i **legisti**, il padre di famiglia può **ricattare** i figli con la **diseredazione od il diniego della dote**, al fine di **controllare** gli effetti della libertà matrimoniale.

I giuristi di diritto comune distinguono **due tipi di patria potestà**:

* Nelle **materie religiose**, tra cui il **matrimonio**, si doveva osservare la **patria potestà canonica**, e **non quella civile**.
* La **patria potestà civile** era **perpetua**, quella **canonica** era limitata alla **minore età**.
* Il diritto di **uccidere la figlia sorpresa in adulterio** era concesso solo nella potestà civile, non in quella canonica.

I **legisti non accolsero la limitazione** della potestà civile ad opera di quella canonica.
Il problema fondamentale era **distinguere le sfere di influenza** del diritto civile e canonico.

Esistevano **varie tesi** sulla possibilità del figlio di sposarsi senza il consenso del padre:

* Secondo **Bartolo**, la norma civile che richiede il consenso del padre **rimane valida**.
* Secondo **Giovanni d'Andrea**, le **leggi matrimoniali laiche** devono avere una **valenza solo etica, e non giuridica**.

Secondo **Iacopo Menochio**:

* Il padre **può opporsi** alla volontà matrimoniale del figlio, ma per il **favor matrimonii deve proporre altre nozze**.
* Le **pubblicazioni** sono **sempre obbligatorie** perché contribuiscono all'obbligo di far conoscere al padre la propria volontà.

La **Rota bolognese**:

* Tratta di un caso in cui il padre aveva negato la dote alla figlia per essersi sposata a 22 anni senza il suo consenso.
* I giudici **applicano il diritto canonico**, per cui il consenso dei genitori non va richiesto.
* Inoltre, **disapplicano gli statuti comunali**, che sanzionavano il matrimonio senza consenso del padre con il diniego della dote.

Il ragionamento della Rota:

* Inizialmente fa degli **omaggi alla patria potestà**, perché l'autorità del padre era stata lesa dal momento che si era ammesso che la **figlia portasse il padre in giudizio**.
* Per il principio del **favor matrimonii** la Rota **accoglie le pratiche sociali** che ammettevano la libertà matrimoniale dei figli a 22 anni, invece che 25.
* Il matrimonio viene dichiarato **non indegno**, perché il marito aveva un suo patrimonio, una casa, esercitava lo stesso mestiere del padre della moglie, era di onesti natali e buoni costumi.

La prassi della Rota bolognese era favorevole alla **libertas matrimonii**, o perlomeno **favor matrimonii**, ma nel **rispetto della patria potestà ed ordine cetuale**.

In un caso del seicento:

* Un figlio si sposta comunque, **dopo che** il padre aveva **negato il consenso** alle nozze.
* Il matrimonio è considerato **valido**, e **non si applicano** le **sanzioni successorie**, perché sono applicabili solo se il padre **non è stato interpellato prima delle nozze**.

La **povertà non impedisce il matrimonio**, a meno che non ci sia **una effettiva diversità di ceto**

Solo il matrimonio **ad insaputa del padre** permette di applicare le **sanzioni patrimoniali**.
Il potere dei padri era limitato alle **sole questioni patrimoniali**, che sono funzionali ala **conservazione del casato**.

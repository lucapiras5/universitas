# 4. La rivoluzione dei figli

<!--
vim: spell:spelllang=it
-->

## 4.1. Patria potestà naturale (91)

Il **giusnaturalismo** sottopone i modelli di famiglia **aristotelici, romani e medioevali** ad una **critica razionalista**:

* La famiglia viene **riletta nella sua evoluzione storica**, e nella sua **natura contingente**.
* Lo **Stato non** è più fondato sul **diritto divino**, ma su un **contratto sociale**.
* Il **padre non** ha più un **potere naturale**, ma una serie di **diritti e doveri**.

I giusnaturalisti discutono delle **fondamenta, titolarità ed estensione** della patria potestà.

Esistono tre tesi sul **fondamento** della patria potestà:

* La tesi **gerarchica**, fondata sull'atto di **generazione volontaria**, o sul **riconoscimento del figlio** come proprio.
* La tesi **contrattualistica**, fondata sul **tacito consenso** dei figli.
* La tesi **funzionale ed utilitaria**, fondata sulla **incapacità dei figli** di provvedere a loro stessi, e sulla **necessità** che il padre li educhi.

La terza tesi faceva **venire meno la perpetuità del diritto romano**, ed il **potere del padre scompare** con il raggiungimento della **maggiore età**.

La **titolarità**:

* È opinione comune che spetti ad **entrambi i genitori**.
* Esistono differenze fra la **ripartizione delle competenze**, fra piena uguaglianza e prevalenza del padre.

La **estensione** dei poteri si **evolve** nel tempo verso posizioni **sempre più garantiste per i figli**.

## 4.2. Svolta democratica: da Locke a Rousseau (92)

L'idea della **analogia fra padre e re** era collegata a concezioni **autoritarie ed assolutistiche**.
Questa teoria era già sostenuta da **Bodin**.
Il testo classico era un **saggio di Robert Filmer**, che sarà criticato da **John Locke**.

Nel 1693 Locke scrive un **saggio sull'educazione**, in cui riprende le **tradizioni umaniste cinquecentesche**, e si **oppone alle punizioni corporali**.

Nel "**Secondo trattato sul governo**" **contesta l'analogia fra padre e principe**.
Propone:

* La sostituzione del termine "patria potestà", che considerava fuorviante, con "**potere parentale**".
* La **bititolarità** comune anche alla madre.
* La **limitazione alla minore età**, fino a quando la prole era incapace di gestirsi autonomamente.

Qualsiasi **superamento dei termini naturali** veniva visto come un **abuso irragionevole**.
Secondo Locke, la **tutela genitoriale** nel tempo si è trasformata in un **dominio assoluto ed arbitrario** del padre.

Bisogna **distinguere** fra:

* Un **governo temporaneo** limitato alla minore età dei figli.
* Un **diritto perpetuo** al rispetto, reverenza, aiuto e condiscendenza.

La **patria potestà** viene concepita come un **dovere dei genitori** e **privilegio dei figli**, e **non viceversa**.

**Giuseppe Alaleona** critica l'attribuzione della titolarità alla madre e la scomparsa del privilegio paterno.
Mentre la tesi di Locke è fondata sulla ragione, la sua tesi si fonda a **richiami di autori classici**.

Nel secondo settecento, **Rousseau** in "**Contratto sociale**" distingue fra:

* La **società domestica**, governata dal **sentimento dell'amore per i figli**.
* La **società pubblica**, governata dal **sentimento del piacere di comandare**.

In **L'Emilio** di **Rousseau** vengono menzionati i **diritti dei bambini**.

Nel settecento esistevano **varie concezioni sulla moralità del bambino**:

* **Cattivo per natura**, a causa del peccato originario.
* **Buono per natura**, e meritevole di essere difeso dalle cattive influenze.
* **Né buono né cattivo**, e formato dalle esperienze di vita, che diventerà la **posizione maggioritaria**.

Rousseau menziona:

* Il **diritto alla felicità** dei bambini.
* **L'importanza della madre** nella **formazione dei figli** e nel **perseguimento della loro felicità**, in opposizione al **materialismo dei padri**.
* Il **ruolo dell'educazione** nel abituare le persone, egocentriche per natura, a vivere in comunità.

## 4.3. Diderot e Goldoni (94)

**Diderot e Goldoni** scrivono due commedie con lo stesso titolo, "Il padre di famiglia".
Criticano **in senso illuminista** la **tirannia domestica sulle scelte matrimoniali**.

Diderot fu rinchiuso dal padre in un monastero, da cui evase per andarsi a sposare clandestinamente.

Il **cicisbeato aristocratico** si diffonde in Italia.
Dimostra **l'insofferenza aristocratica** verso il dominio dei padri sul regime matrimoniale.

Il cicisbeo è un **accompagnatore** e talvolta **amante**, e serve ad alleviare i **matrimoni imposti**.
Poteva essere **previsto formalmente** negli accordi matrimoniali.

## 4.4. Cesare Beccaria (95)

Il padre di Beccaria fa **arrestare il figlio** per convincerlo ad abbandonare l'idea di sposarsi con Teresa Blasco, ragazza nobile ma non ritenuta abbastanza ricca.

Dopo l'arresto, Beccaria si sposta comunque.
Il padre gli fornisce solo gli alimenti, e la madre ordina che la famiglia si vesta a lutto.

**Beccaria** critica la **famiglia patriarcale intesa come organismo politico**.

In "**Dei delitti e delle pene**" menziona la **patria potestà** in un libro che tratta di diritto penale.

In uno **Stato familista**, **solo i padri** sono uomini **liberi**, mentre il **resto** della famiglia è **schiavo**.
In uno **Stato repubblicano**, **tutti i cittadini** sono **uomini liberi**, e **non** esistono **schiavi**.

Viene data una **lettura politica** della patria potestà:

* Nello **Stato dispotico di antico regime** la **ragione della famiglia** prevale su quella dello Stato.
* Nello **Stato democratico e individualista** la **morale dello Stato** prevale su quella della famiglia.

Secondo Beccaria:

* Il **fondamento della famiglia** deve essere un **contratto tacito**, fatto di **diritti e doveri**.
* I **poteri del padre** devono essere **contenuti** e **sempre limitati alla minore età**.
* La famiglia deve **ritornare** alle proprie **caratteristiche naturali**, e perdere la **valenza politica** che aveva assunto nel Medioevo.

L'interpretazione di Beccaria è **opposta** a quella di **Montesquieu**, per cui:

* Nella **repubblica** la scarsa capacità di coazione è bilanciata da una **patria potestà dispotica**.
* Nella **monarchia** il potere pubblico è bilanciato dalla **patria potestà democratica**.

## 4.5. Polemica illuminista per una patria potestà minima e temperata (97)

**Beccaria** ispira un dibattito fra gli **illuministi italiani** su **l'assetto dei poteri domestici**.

Alcuni illuministi **contestano la natura pattizia** dei rapporti domestici:

* Toglie importanza alle **fondamenta naturali** della famiglia (Amidei, Giudici, Carli).
* Il **padre ha un'autorità naturale**, o che i genitori hanno una **superiorità fisica** (Francesco Dalmazzo Vasco).

**Botton di Castellamonte** propone:

* Una **educazione pubblica** per **limitare l'arbitrio paterno** nell'educazione.
* Riforme a **favore dei diritti patrimoniali** della prole, per le **esigenze del commercio**.

Secondo **Genovesi**, il potere del padre è fondato sulla necessità dell'educazione.
All'aumentare dell'età del figlio, i **poteri del padre** decrescono da **dispotici, a regi, a civili**.

Secondo De Carli, lo studio della **storia dei poteri paterni** dimostra che c'è una distinzione fra:

* I **doveri paterni naturali**, immutabili nel tempo.
* Il **dominio paterno**, che è espressione di **contingenze politiche**.

Il **richiamo al diritto naturale** portava ad esiti diversi:

* **Nell'ottocento** sarà utilizzato per **giustificare la reintegrazione della potestà**.
* Il **contrattualismo** si prestava di meno ad interpretazioni che giustificassero il paternalismo tradizionale.

**L'assolutismo illuminato** presenta delle **ambiguità**.
Ad es., il progetto del codice civile di **Cocceji**:

* Nonostante i richiami alla **ragione**, ci si ispira al **diritto romano tradizionale**.
* Si prevede una **potestà perpetua e patriarcale**, con un forte **controllo matrimoniale**.
* I **castighi** devono essere **moderati e ragionevoli**, e **l'arresto** deve essere sottoposto a **controllo giudiziale**.

## 4.6. Rivoluzione e abbattimento della patria tirannide (100)

Nell'età moderna, in **Francia** il **modello romano** è utilizzato **prevalentemente nel centro-sud**.
Nel **centro-nord** i poteri paterni avevano una funzione tutoria e non-padronale.

Durante il **tardo antico regime** le **ordonnances** avevano **rafforzato** la patria potestà.
Anche se le norme sulla patria potestà si stavano unificando, rimanevano differenze importanti.

La **patria potestà** era **fortemente criticata**:

* Sia negli ambienti **colti ed illuminati**, sia nei **cahiers de doléances**.
* **Peuquet** condannava il modello romano, e si auspicava la sua **sostituzione** con una **moderata autorità tutelare, regolata dalla legge**.
* I **rivoluzionari** ritenevano che la **democratizzazione delle relazioni domestiche** fosse una questione di **rilevanza costituzionale**.
* La **legge deve prevalere sul costume**, e le **piccole regole** sulla disciplina domestica devono completare, ma rispettare, quanto previsto dalla legge.

Le posizioni sulla patria potestà cambiano nel tempo:

* **Inizialmente** i primi progetti volevano **riformare moderatamente** la patria potestà nei campi della **educazione ed eredità**.
* **Successivamente** si voleva **abolire la patria potestà** e sostituirla con il mero **dovere di protezione**, ma la proposta non ebbe successo.
* Infine, il **decreto del 28 agosto 1792** impone in **tutta la Francia** il principio della **maggiore età emancipatrice**.

La **disciplina completa dei poteri paterni** si avrà solo con il **codice napoleonico**.

Il **primo dei tre progetti del codice**, redatti da Cambacérès, prevedeva un **radicalismo illuminista**:

* La **patria potestà è abolita**, ed è **sostituita dai doveri dei genitori** verso i figli.
* Si prevede **l'obbligo di educare i figli**, e la sanzione degli alimenti a vita in caso di inadempimento.
* La **maggiore età conclude** la **protezione legale** dei figli.
* La **famiglia** veniva vista come una **comunità di individui** che sarebbero **diventati autonomi**.
* Si preferiva assegnare la **educazione dei figli allo Stato**, che secondo **Robespierre** avrebbe evitato l'orgoglio delle famiglie ed i pregiudizi individuali.

## 4.7. Primi ripensamenti (102)

**L'institut de France** propone un concorso accademico sulla **estensione dei poteri e limiti del padre di famiglia in una ben fondata repubblica**.
I **concorsi pubblici** servivano a divulgare modelli culturali, e mobilitare l'opinione pubblica e la partecipazione intellettuale.

Nel **primo bando**, Nougarède è legato alla normalizzazione post-termidoriana, mentre Petitain è legato all'ideologia rivoluzionaria.
I commissari erano **moderati**:

* Apprezzano il lavoro del Nougarède, ma non lo premiano.
* Rigettano il saggio di Petitain, che auspicava il **superamento della famiglia** e l'equiparazione totale del padre alla madre.

Nel **secondo bando** il **Nougarède critica** ampiamente la **legislazione rivoluzionaria**, con l'obiettivo di riportarla all'ordine.

Il **Petitain**:

* Recensisce sfavorevolmente l'opera di Nougarède.
* Fa parte di una rivista ideologicamente favorevole alla **depoliticizzazione della famiglia**, e l'opposizione ad ogni ricostruzione in chiave autoritaria o patriarcale.
* Sostiene che il concorso era stato organizzato dopo che i commissari avevano letto un saggio di **Guiraudet**.
* Il saggio prevedeva l'associazione fra **padre e proprietà**, una **quota disponibile maggiore**, e la **unità patrimoniale della famiglia**.

Il **terzo bando** si tiene nel **1802, e sarà l'ultimo**.
Nel 1803 saranno pubblicate le norme sulla patria potestà del futuro codice napoleonico, che è promulgato nel 1804.

## 4.8. La normalizzazione napoleonica (104)

Dopo il colpo di Stato del Termidoro, i codificatori tornano ad una **parziale ripresa della tradizione nel diritto di famiglia**.

Si **utilizza di nuovo il termine "potestà"**:

* Secondo **Napoleone, non si limitava all'educazione**, ma implicava un **forte controllo pubblico**.
* Secondo **Gin**, la patria potestà è un **ufficio pubblico** del padre, ma **temperato dal magistrato**.
* Secondo **Portalis**, **ogni potere** nello Stato deve essere **regolato dalla legge**, inclusa la **patria potestà**.
* Secondo **Albisson** si ritornava alla **magistratura domestica**.
* Secondo **Réal**, la **legge può limitare gli eccessi** della **patria potestà** ma **non può abolirla**, perché è un **fatto naturale**.

**L'art. 371** del codice civile:

* Impone ai figli un **dovere perpetuo di onore e rispetto al padre e alla madre**.
* Secondo **Albisson**, serve a dimostrare il ritorno ai valori tradizionali.
* Viene criticato perché è una norma etica, propagandistica e programmatica, ma non giuridica.

Nel codice si cerca di **avvicinare la potestà alla tutela**.
Non è una decisione eversiva, ma recupera le **consuetudini di antico regime**.

**Cambacérès** definiva i **genitori come "tutori"** dei figli, titolari di un **mero potere di amministrazione**.
Nei secoli, si era distorto nell'esclusivo tornaconto dell'amministrante.
In caso di **morte di uno dei genitori**, il **codice napoleonico** rendeva il **genitore sopravvissuto un mero tutore**.

La famiglia napoleonica è fondata sulla **patria potestà**.

Le **situazioni eccezionali** riguardano:

* I casi di morte precoce di uno o entrambi i genitori.
* L'incapacità dei figli.
* La necessità di emanciparli prima della maggiore età.
* Il giudizio della **famiglia estesa** (altri parenti) su alcune scelte compiute dalla **famiglia ristretta**.

Si **distingue fra titolarità ed esercizio** del potere sui figli:

* Il figlio è soggetto alla **autorità dei genitori fino alla maggiore età o emancipazione**.
* **Durante il matrimonio, l'autorità** spetta **solo al padre**.
* L'autorità spetta **alla madre** solo in **funzione di supplenza**, e con **limitazioni**. Ad es., la madre sopravvissuta e non rimaritata necessita del consenso dei due parenti più vicini del marito per far incarcerare il figlio.
* La **evoluzione giurisprudenziale sarà favorevole alla madre** nell'ottocento.

La **patria potestà** nel codice napoleonico è **ambigua**:

* Rappresenta sia valori **individualisti e giusnaturalisti**, sia il **ritorno all'ordine** dopo la rivoluzione, e la **tradizione di antico regime**.
* La **classe dominante era cambiata** dalle **famiglie aristocratiche** a quelle **borghesi**.
* Il **padre magistrato** è sostituito dal **padre cittadino**, ed il **sistema economico** è fondato sulla **separazione dei patrimoni**.
* La **famiglia non era disciolta**, ma **perdeva la sua valenza politica**, e rimanevano **solo i legami naturali ed affettivi**.

I **tradizionalisti, cattolici e realisti** criticano la nuova concezione del padre di famiglia creata dal codice.
Tuttavia, le **dinamiche sociali** però imponevano un'ulteriore riduzione del potere paterno.

La patria potestà si **scontra** con l'espansione del **diritto pubblico** e le sue **tendenze omologanti**.
Si prevede la **istruzione obbligatoria**, e una prima legislazione sul **lavoro minorile**.

## 4.9. Modello austriaco (108)

Nel modello austriaco, si tende verso la **valorizzazione degli interessi pubblici** e lo **addolcimento dei rapporti familiari**.

**Nell'ABGB** la **patria potestà** è descritta nel terzo capitolo del primo libro, "**Dei diritti fra i genitori e la prole**".
**Non è tanto centrale** come nel codice francese.
**L'individualismo kantiano** ha prevalso sulla tradizione familista.

Il contenuto della **patria potestà** (§141, 142):

* È **principalmente finalizzata a scopi educativi**.
* I **contenuti dell'educazione** sono **in parte fissati per legge**, soprattutto per la **religione**.
* Si prevede una **divisione dei ruoli**, dove il **padre mantiene** i figli e la **madre cura** la loro salute.
* In caso di **divorzio o separazione**, i figli sono educati dalla madre fino ad una certa età, e poi dal padre.

La patria potestà termina con la **maggiore età**, ma è possibile **prolungarla** oltre i 24 anni.
Serve una **richiesta giudiziale**, ed il **difetto di corpo o mente** o la presenza di **debiti o traviamenti** nella gioventù.
La seconda ipotesi si presta ad una **interpretazione estensiva**.

La **permanenza dell'autorità paterna sul figlio emancipato** è meno pomposo rispetto al codice francese.
Si richiede solo "rispetto ed obbedienza" (e non "onore e rispetto"), in un **vincolo morale di affezione**.

In generale, si cerca di **evitare soluzioni interne, senza un controllo pubblico**.
Secondo lo **Zeiller**:

* In caso di **disaccordo fra padre e figlio** sullo **scioglimento della patria potestà**, prevale il **giudizio del genitore**.
* Tuttavia, è **opportuno rivolgersi al giudice**.
* Si contesta l'idea **dell'istante metafisico** di una maggiore età fissata per legge, in cui il ragazzo diventa uomo.

L'ABGB **esclude l'usufrutto legale paterno**, e dà la priorità alle **finalità educative**.
Secondo Carcano, l'ABGB non prevede una potestà, ma solo una tutela del genitore sui figli.

Il §148 disciplina la **scelta di vita** del figlio minorenne, e dimostra la **modernità** dell'ABGB:

* Prima della pubertà, il **padre è responsabile** per l'educazione del figlio.
* Successivamente, i figli possono **chiedere al padre** di essere educati secondo le loro inclinazioni e capacità.
* In caso di **rifiuto**, si possono rivolgere ad una **autorità pubblica** per risolvere la controversia.

## 4.10. Radicalismo tradizionalista negli Stati italiani preunitari (111)

Il dibattito preunitario sulla patria potestà ha tre modelli:

* Quello **napoleonico** è considerato **troppo vicino agli ideali rivoluzionari** di disordine ed individualismo.
* Quello **romano** era l'ordine tradizionale e **familista**.
* Quello **austriaco** era **più moderata, ma meno criticata** di quella francese.

L'opinione italiana era influenzata dai fenomeni politici.
La **Francia** era associata con la **rivoluzione**, **l'Austria** con la **restaurazione**.

I **sovrani legittimisti** cercano di **recuperare il patriarcato**.
Tuttavia, il **familismo** è indebolito da una crisi **sociale e politica**, prima ancora che giuridica.
Il **punto di arrivo** sarà la **moderazione e compromesso** del codice unitario del 1865.

Nel **tardo settecento, in Italia**:

* La patria potestà è **perpetua ed agnatizia**.
* Il padre poteva **incarcerare e diseredare** i figli in maniera arbitraria.

Durante **l'età napoleonica**, **prima della ricezione del codice civile**, il progetto di **Alberto de Simoni** prevedeva una **patria potestà perpetua e agnatizia**.

Con la **Restaurazione**, i **sovrani legittimisti**:

* Recuperano la **patria potestà ascendentale ed agnatizia**, ed il **ruolo della madre** viene **ridotto**.
* **Non riformano** altri ambiti del diritto perché considerati **politicamente neutri**. Ad es., la materia dei **contratti e proprietà**.
* **Riformano** il **diritto di famiglia** per adeguarlo ad uno Stato **monarchico e cattolico**.

La **patria potestà**:

* Secondo i relatori del codice di Parma, la patria potestà civile si aggiunge a quella naturale, e serve ad **educare i figli al rispetto del sovrano**.
* Secondo i relatori del codice albertino, la **patria potestà** deve essere **perpetua, per distinguersi dalla tutela**.

Nel **codice di Parma**, si distingue fra **due forme di patria potestà**:

* **Naturale**, che appartiene ad **entrambi i genitori**, è **perpetua**, ed ha un **contenuto morale** di rispetto ed ubbidienza.
* **Civile**, che appartiene **solo all'ascendente maschio agnatizio più anziano**, è **limitata alla minore età**, ed è **disciplinata dal codice**.

L'obiettivo della patria potestà è di **abituare** i figli al rispetto del **padre di famiglia** e del **"padre" del Ducato**.
La **potestà di natura** era affiancata da una **potestà politica**, di natura legittimista.

Nel **codice civile di Carlo Alberto**, la **commissione discuteva** se adottare una **patria potestà**:

* **Limitata** nel tempo ad una certa età.
* **Perpetua**, ma con **limitazione temporale dei singoli poteri**, che sarà la **soluzione adottata**.

Secondo il **Portalis**, **di fatto** terminava a 25 anni, perché scadeva anche il potere di **imporre la residenza** ai figli.

Secondo il **De Margherita**:

* È utile **distinguere fra la patria potestà ed i suoi effetti**, che diminuiscono all'aumentare dell'età del figlio.
* Anche se la **patria potestà è ridotta ad un simulacro**, rende i figli **più disposti** ad accettare la guida paterna anche nella maggiore età.
* Se la **potestà cessasse**, i figli **non avrebbero più un "freno"**.
* La patria potestà perpetua ha una funzione **pedagogica** e di **mantenimento della tradizione ed ordine sociale**.

**Soluzioni simili** si trovano nel resto **dell'Italia restaurata**:

* Alcuni Stati conservano la **patria potestà perpetua**.
* Altri la fanno **cessare dopo una età superiore alla maggiore età**.

**Nella seconda metà dell'ottocento** la seconda soluzione sarà considerata una arbitraria e sarà **definitivamente superata**.

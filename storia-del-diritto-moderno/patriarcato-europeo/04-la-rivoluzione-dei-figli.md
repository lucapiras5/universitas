# 4. La rivoluzione dei figli

<!--
vim: spell:spelllang=it
-->

## 4.1. Patria potestà naturale (91)

Il **giusnaturalismo** sottopone i modelli di famiglia **aristotelici, romani e medioevali** ad una **critica razionalista**.
È una conseguenza della **critica della legittmazione dello Stato**, che viene rifondato sul **contratto sociale**.

Esistono tre tesi sul **fondamento** della patria potestà:

* La tesi **gerarchica**, fondata sull'atto di **generazione volontaria**, o sul **riconoscimento del figlio** come proprio.
* La tesi **contrattualistica**, fondata sul **tacito consenso** dei figli.
* La tesi **funzionale ed utilitaria**, fondata sulla **incapacità dei figli** di provvedere a loro stessi, e sulla **necessità** che il padre li educhi.

La **titolarità**:

* È opinione comune che spetti ad **entrambi i genitori**.
* Esistono differenze fra la **ripartizione delle competenze**, fra piena uguaglianza e prevalenza del padre.

La **estensione** dei poteri si **evolve** nel tempo verso posizioni **sempre più garantiste per i figli**.

## 4.2. Svolta democratica: da Locke a Rousseau (92)

L'idea della **analogia fra padre e re** era collegata a concezioni **autoritarie ed assolutistiche**.
Il testo classico era un **saggio di Robert Filmer**, che sarà criticato da **John Locke**.

Locke scrive un **saggio sull'educazione**, in cui riprende le **tradizioni umaniste cinquecentesche**, e si **oppone alle punizioni corporali**.

Nel "**Secondo trattato sul governo**" **contesta l'analogia fra padre e principe**.
Propone:

* La sostituzione del termine "patria potestà", che considerava fuorviante, con "**potere parentale**".
* La **bititolarità** comune anche alla madre.
* La **limitazione alla minore età**, fino a quando la prole era incapace di gestirsi autonomamente.

La **tutela genitoriale** nel tempo si è trasformata in un **dominio assoluto ed arbitrario** del padre.
Bisogna **distinguere** fra:

* Un **governo temporaneo** limitato alla minore età dei figli.
* Un **diritto perpetuo** al rispetto, reverenza, aiuto e condiscendenza.

La **patria potestà** viene concepita come un **dovere dei genitori** e **privilegio dei figli**, e **non viceversa**.

**Giuseppe Alaleona** critica l'attribuzione della titolarità alla madre e la scomparsa del privilegio paterno.
Mentre la tesi di Locke è fondata sulla ragione, la sua tesi si fonda a **richiami di autori classici**.

**Rousseau** distingue fra:

* La **società domestica**, governata dal sentimento **dell'amore per i figli**.
* La **società pubblica**, governata dal sentimento del **piacere di comandare**.

In **L'Emilio** vengono menzionati i **diritti dei bambini**.

Nel settecento esistevano varie concezioni sulla moralità del bambino:

* **Cattivo per natura**, a causa del peccato originario.
* **Buono per natura**, e meritevole di essere difeso dalle cattive influenze.
* **Né buono né cattivo**, e formato dalle esperienze di vita, che diventerà la **posizione maggioritaria**.

Rousseau menziona:

* **L'importanza della madre** nella **formazione dei figli** e nel **perseguimento della felicità**, in opposizione al **materialismo dei padri**.
* Il **ruolo dell'educazione** nel abituare le persone, egocentriche per natura, a vivere in comunità.

## 4.3. Diderot e Goldoni (94)

**Diderot e Goldoni** scrivono commedie che criticano **in senso illuminista** il **controllo del padre** sulle scelte matrimoniali.

Il **cicisbeato** aristocratico è diffuso in Italia.
Dimostra **l'insofferenza aristocratica** verso il dominio dei padri sul regime matrimoniale.
Il cicisbeo è un **accompagnatore** (e talvolta **amante**), e serve ad alleviare **matrimoni imposti**

## 4.4. Cesare Beccaria (95)

**Beccaria** critica la **famiglia patriarcale come organismo politico**.

In "**Dei delitti e delle pene**" menziona la **patria potestà** in un libro sul diritto penale.

In uno **Stato familista**, **solo i padri** sono uomini **liberi**, mentre il **resto** della famiglia è **schiavo**.
In uno **Stato repubblicano**, **tutti i cittadini** sono **uomini liberi**, e **non** esistono **schiavi**.

Viene data una **lettura politica** della patria potestà:

* Nello **Stato dispotico** di **antico regime**, la ragione della **famiglia prevale** su quella pubblica.
* Viceversa, nello **Stato democratico** e **individualista** prevale la **morale dello Stato** su quella della famiglia.

Secondo Beccaria, la famiglia deve **ritornare** alle proprie **caratteristiche naturali**, e perdere la **valenza politica** che aveva assunto nel Medioevo.

L'interpretazione di Beccaria è **opposta** a quella di **Montesquieu**, per cui:

* Nella **repubblica** la scarsa capacità di coazione è bilanciata da una **patria potestà dispotica**.
* Nella **monarchia** il potere pubblico è bilanciato dalla **patria potestà democratica**.

## 4.5. Polemica illuminista per una patria potestà minima e temperata (97)

**Beccaria** ispira un dibattito fra gli intellettuali italiani sullo **spirito della famiglia**.

**Alcuni criticano la natura pattizia** dei rapporti domestici.
Sostengono che il **padre ha un'autorità naturale**, o che i genitori hanno una **superiorità fisica**.

Altri proponevano:

* Una **educazione pubblica** per limitare l'arbitrio paterno nell'educazione.
* Riforme a **favorire del commercio** della **prole (dal punto di vista patrimoniale)**.
* La **diminuzione dei poteri** del padre all'aumentare dell'età e maturità del figlio.
* La **definizione dei doveri naturali del padre**, tenuti **distinti dal dominio paterno**, che erano espressione di **contingenze politiche**.

Il **richiamo al diritto naturale** portava ad esiti diversi.
**Nell'ottocento** sarà utilizzato per **giustificare la reintegrazione della potestà**.
Il **contrattualismo** si prestava di meno ad interpretazioni che giustificassero il paternalismo tradizionale.

**L'assolutismo illuminato** presenta delle **ambiguità**.
Ad es., il progetto del codice civile di **Cocceji**:

* Nonostante i richiami alla **ragione**, ci si ispira al **diritto romano tradizionale**.
* Si prevede una **potestà perpetua e patriarcale**, con un forte **controllo matrimoniale**.
* I **castighi** devono essere **moderati e ragionevoli**, e **l'arresto** deve essere sottoposto a **controllo giudiziale**.

## 4.6. Rivoluzione e abbattimento della patria tirannide (100)

Nell'età moderna, in **Francia** il **modello romano** è utilizzato **prevalentemente nel centro-sud**.
Durante il **tardo antico regime** le **ordonnances** avevano **rafforzato** la patria potestà.

La **patria potestà** era **fortemente criticata** negli ambienti **colti ed illuminati** e nei **cahiers de doléances**.
**Peuquet** condannava il modello romano, e si auspicava la sua **sostituzione** con una **moderata autorità tutelare**

Le posizioni sulla patria potestà cambiano nel tempo:

* **Inizialmente** i primi progetti volevano **riformare moderatamente** la patria potestà nei campi della **educazione ed eredità**.
* **Successivamente** si voleva **abolire la patria potestà** e sostituirla con il mero **dovere di protezione**.
* Il **decreto del 28 agosto 1792** impone in **tutta la Francia** il principio della **maggiore età emancipatrice**.

La **disciplina compiuta** dei poteri paterni si avrà solo con il **codice napoleonico**.

Il **primo dei tre progetti del codice**, redatti da Cambacérès, prevedeva un **radicalismo illuminista**:

* La **patria potestà è abolita**, ed è sostituita solo da **doveri** dei genitori verso i figli.
* La **maggiore età conclude** la **protezione legale** dei figli.
* La famiglia veniva vista come una **comunità di individui** che sarebbero **diventati autonomi**.
* Si preferiva assegnare la **educazione dei figli allo Stato**, che secondo **Robespierre** avrebbe evitato l'orgoglio delle famiglie ed i pregiudizi individuali.

## 4.7. Primi ripensamenti (102)

**L'institut de France** propone un concorso accademico su la **estensione dei poteri e limiti del padre di famiglia in una ben fondata repubblica**.
I **concorsi pubblici** servivano a divulgare modelli culturali, e mobilitare l'opinione pubblica e la partecipazione intellettuale.

Il **Nougarède** è **critico** verso la **legislazione rivoluzionaria**, e desidera riportarla all'ordine.

Il **Petitain** è **più radicale**, e prevede lo **scioglimento** della famiglia e l'equiparazione fra marito e moglie.
Recensisce sfavorevolmente l'opera di Nougarède, è favorevole alla **depoliticizzazione della famiglia**, e l'opposizione ad ogni ricostruzione in chiave autoritaria o patriarcale.

Il concorso era stato indetto a seguito della pubblicazione di un saggio di **Guiraudet**.
Conteneva argomenti simili a quelli di Nougarède.
Prevedeva l'associazione fra **padre e proprietà**, una **quota disponibile maggiore**, e la **unità patrimoniale della famiglia**.
La **rivouzione si era conclusa**, ed era necessario **tornare all'ordine e alla subordinazione**.

## 4.8. La normalizzazione napoleonica (104)

Dopo il colpo di Stato del Termidoro, i codificatori tornano ad una **parziale ripresa della tradizione nel diritto di famiglia**.

Si **utilizza di nuovo il termine "potestà"**:

* Secondo **Napoleone, non si limitava all'educazione**, ma implicava un **forte controllo pubblico**.
* Secondo **Albisson** si ritornava alla **magistratura domestica**.
* Secondo **Réal**, la **legge limita, ma non abolisce la patria potestà**, che è un **fatto naturale**, e può solo **evitare gli eccessi**, come considerare i figli un mero patrimonio.

**L'art. 371** del codice civile:

* Impone ai figli un **dovere perpetuo di onore e rispetto al padre e alla madre**.
* Secondo **Albisson**, serve a dimostrare il ritorno ai valori tradizionali.
* Viene criticato perché è una norma etica, non giuridica.

Nel codice si cerca di **avvicinare la potestà alla tutela**.
Non è una decisione eversiva ma recupera le **consuetudini di antico regime**.
**Cambacérès** definiva i **genitori come "tutori"** dei figli, e preferiva non usare la nozione di "patria potestà".

La famiglia napoleonica è fondata sulla **patria potestà**.
Le **situazioni eccezionali** riguardano:

* I casi di morte precoce di uno o entrambi i genitori.
* L'incapacità dei figli.
* La necessità di emanciparli prima della maggiore età.
* Il giudizio della **famiglia estesa** (altri parenti) su alcune scelte compiute dalla **famiglia ristretta**.

Si **distingue fra titolarità ed esercizio** del potere sui figli:

* Il figlio è soggetto alla **autorità dei genitori** fino alla maggiore età o emancipazione.
* Durante il matrimonio, l'autorità spetta **al padre**.
* L'autorità spetta **alla madre** solo in **funzione di supplenza**, e con **limitazioni**. Ad es., la madre sopravvissuta e non rimaritata necessita del consenso dei due parenti più vicini del marito per far incarcerare il figlio.

La patria potestà nel codice napoleonico è **ambigua**:

* Rappresenta la **restaurazione** della famiglia di antico regime, ma anche un **compromesso** con i valori individualisti e giusnaturalisti.
* La **classe dominante** passa dalle famiglie aristocratiche a quelle **borghesi**.
* Il **padre magistrato** è sostituito dal **padre cittadino**, ed il **sistema economico** prevede la **separazione dei patrimoni**.
* La **famiglia** non era disciolta, ma perdeva la sua valenza politica e rimanevano soltanto i legami naturali ed affettivi.

I **cattolici e realisti** criticano la nuova concezione del padre di famiglia creata dal codice.

Le **dinamiche sociali** però imponevano un'ulteriore riduzione del potere paterno a causa dell'espansione del **diritto pubblico** e le sue **tendenze omologanti**.
Si prevede la **istruzione obbligatoria**, e una prima legislazione sul **lavoro minorile**.

## 4.9. Modello austriaco (108)

Nel modello austriaco, si tende verso la **valorizzazione degli interessi pubblici** e lo **addolcimento dei rapporti familiari**.

**Nell'ABGB** la patria potestà è descritta nel terzo capitolo del primo libro, "**Dei diritti fra i genitori e la prole**".
**Non** ha la stessa centralità che ha nel codice francese.
**L'individualismo kantiano** ha prevalso sulla tradizione familista.

Il contenuto della **patria potestà** (§141, 142):

* È principalmente finalizzata a **scopi educativi**.
* I **contenuti dell'educazione** sono **in parte fissati per legge**, specie per la **religione**.
* Si prevede una **divisione dei ruoli**, dove il **padre mantiene** i figli e la **madre cura** la loro salute.
* In caso di **divorzio o separazione**, i figli sono educati dalla madre fino ad una certa età, e poi dal padre.

La patria potestà termina con la **maggiore età**.
È possibile **prolungarla** oltre i 24 anni con una **richiesta giudiziale**.

I **casi per il prolungamento** sono il **difetto di corpo o mente** o la presenza di **debiti o traviamenti** nella gioventù.
Anche se non erano tassativi, si prestavano ad una **interpretazione estensiva**.

A differenza del codice francese, il richiamo al **rispetto ed obbedienza** è visto come un **vincolo morale di affezione**.

In generale, si **evitano soluzioni interne, senza un controllo pubblico**.
Secondo lo **Zeiller**:

* In caso di **disaccordo fra padre e figlio** sullo **scioglimento della patria potestà**, prevale il **giudizio del genitore**.
* Tuttavia, è **opportuno rivolgersi al giudice**.
* Si contesta l'idea **dell'istante metafisico** di una maggiore età fissata per legge, in cui il ragazzo diventa uomo.

L'ABGB **esclude l'usufrutto legale paterno**, e avvicina il **padre al tutore**.

Il §148 disciplina la **scelta di vita** del figlio minorenne, e dimostra la **modernità** dell'ABGB:

* Prima della pubertà, il **padre è responsabile** per l'educazione del figlio.
* Successivamente, i figli possono **chiedere al padre** di essere educati secondo le loro inclinazioni e capacità.
* In caso di **rifiuto**, si possono rivolgere ad una **autorità pubblica** per risolvere la controversia.

## 4.10. Radicalismo tradizionalista negli Stati italiani preunitari (111)

Il dibattito preunitario sulla patria potestà ha tre modelli:

* Quello **napoleonico** è considerato **troppo vicino agli ideali rivoluzionari** di disordine ed individualismo.
* Quello **romano** era l'ordine tradizionale e **familista**.
* Quello **austriaco** era **più moderata, ma meno criticata** di quella francese.

L'opinione italiana era influenzata dai fenomeni politici.
La **Francia** era associata con la **rivoluzione**, **l'Austria** con la **restaurazione**.

In **Italia nel settecento**:

* La patria potestà è **perpetua ed agnatizia**.
* Il padre poteva **incarcerare e diseredare** i figli in maniera arbitraria.

Con la Restaurazione, i **sovrani legittimisti** cercano di **recuperare l'ordine patriarcale**.
La **patria potestà** ritorna ad essere **ascendentale ed agnatizia**, ed il **ruolo della madre** viene **ridotto**.

**Altri ambiti** del diritto, come la materia dei **contratti e proprietà**, non vengono riformati.
L'ambito del **diritto di famiglia** viene fortemente riformato, data la sua valenza **politica ed istituzionale**.

Nel **codice di Parma**, si distingue fra **due forme di patria potestà**:

* **Naturale**, che appartiene ad **entrambi i genitori**, è **perpetua**, ed ha un **contenuto morale** di rispetto ed ubbidienza.
* **Civile**, che appartiene **solo all'ascendente maschio agnatizio più anziano**, è **limitata alla minore età**, ed è **disciplinata dal codice**.

L'obiettivo della patria potestà è di **abituare** i figli al rispetto del **padre di famiglia** e del **"padre" del Ducato**.
La **potestà di natura** era affiancata da una **potestà politica**, di natura legittimista.

Nel **codice civile di Carlo Alberto**, la commissione discuteva se adottare una **patria potestà**:

* **Limitata** nel tempo ad una certa età.
* **Perpetua**, ma con **decadenza dei singoli poteri**, che sarà la soluzione adottata.

Secondo il **Portalis**, **di fatto** terminava a 25 anni, perché scadeva anche il potere di **imporre la residenza** ai figli.

Secondo il **De Margherita**:

* È utile distinguere fra la **patria potestà** ed i **suoi effetti**, che diminuiscono all'aumentare dell'età del figlio.
* Anche se la **patria potestà è ridotta ad un simulacro**, rende i figli **più disposti** ad accettare la guida paterna anche nella maggiore età.
* Se la **potestà cessasse**, i figli **non avrebbero più un "freno"**.

**Soluzioni simili** si trovano nel resto **dell'Italia restaurata**.
Gli Stati si dividevano principalmente fra:

* La **conservazione della perpetuità**.
* La sua **cessazione dopo una età superiore alla maggiore età**, che **nella seconda metà dell'ottocento** sarà considerata una soluzione arbitraria e **definitivamente superata**.

# 1. Alle fondamenta della cultura patriarcale (9)

<!--
vim: spell:spelllang=it
-->

## 1.1. Dalla preistoria senza patri all'intransigenza biblica (9)

I dibattiti che si susseguiranno nei secoli sulla figura paterna riguardano le sue fondamenta naturali.

Secondo l'antropologia moderna, nella preistoria non esisteva il patriarcato, né la famiglia.
Esistevano solo modelli associativi basati sul matriarcato, ed una religiosità basata sul sulla fecondità femminile.

Nel periodo neolitico avviene il pieno riconoscimento della figura paterna con co-protagonista della creazione, ed inizia un lento processo di evoluzione del modello familiare.

Nei modelli medio-orientali, la società è fermamente patriarcale, ma:

- Vengono conservate tracce del passato matriarcale. Ad es., se il figlio disconosce la madre, è soggetto ad una sanzione meno grave che se disconosca il padre.
- Sono previste garanzie minime. Ad es., la diseredazione richiede il controllo giudiziale.

Nel *modello ebraico*, la famiglia è indicata come "casa del padre".
*L'autorità del padre* viene trasferita ai figli mediante un **rituale solenne ed irrevocabile**.
*L'autorizzazione del padre* è necessaria per *qualsiasi atto*.

Alla moglie veniva riservata la cura della vita domestica.
Il figlio che oltraggiava i genitori veniva marchiato con segno dell'infamia, venduto o bandito dal paese.

Al padre-patriarca spettava anche il **potere di vita e morte sui figli**, che perderà progressivamente nell'ottavo sec. a.C.

Insieme ai poteri, il padre-patriarca era **gravato da una serie di obblighi**:

* Il mantenimento in generale.
* La cerimonia di circoncisione.
* L'insegnamento della Torah e di un mestiere.
* La ricerca di un matrimonio per il figlio, la costituzione della dote per le figlie.

L'obiettivo del padre-patriarca è di **mantenere l'armonia domestica fra i vari componenti**.

Nella Bibbia:

- Il **dovere di sottomissione ai genitori** è il primo dei comandamenti riguardanti i rapporti fra gli uomini, ed è l'unico che prospetta un vantaggio materiale dal suo adempimento (una vita lunga e felice),
- Il **potere di vita e morte viene sottoposto al controllo sociale**.
- Si incoraggia l'uso di un **duro potere correzionale**, finalizzato ad educare il figlio.

## 1.2. Padri e polis: gli incerti contorni del padre greco (11)

**Licurgo** aveva creato la costituzione spartana, e sosteneva che i **figli appartenessero allo Stato** e non ai genitori.

I neonati andavano **presentati ai capi delle tribù**, che li esaminavano:

- Se erano sani e di corpo robusto, permettevano di educarli.
- Altrimenti, li facevano lanciare da una rupe, perché non erano utili allo Stato.

Licurgo impediva ai padri di allevare i figli come meglio credevano, perché appena compivano sette anni, i **figli venivano distribuiti in compagnie**, abituati a vivere insieme, e preparati all'obbedienza.

Il modello di Licurgo non si diffuse largamente, ma fu apprezzato dagli intellettuali come un modello egualitario ed utopistico, alternativo a quello romano.

Nella Grecia classica i figli in generale godevano di una certa autonomia:

- Erano **liberi di abbandonare la casa paterna**, e fondarne una propria.
- Potevano **controllare un patrimonio personale** distinto da quello della famiglia, e fare testamento.
- I figli non potevano alienare il patrimonio del padre, né il padre può fare lo stesso con il patrimonio dei figli.

La cultura greca era attenta all'esame dei processi educativi, e della loro collocazione fra interessi collettivi e domestici.

Secondo Platone, doveva prevalere le ragioni della della polis.
Al tempo stesso l'autorità pubblica non poteva forzare l'autorità domestica, altrimenti sarebbe stata disattesa e avrebbe perso autorevolezza.

Pertanto, la materia dell'educazione rimane mai completamente regolabile.

Secondo Platone, i figli hanno autonomia patrimoniale, ed entrambi i genitori hanno un forte potere correttivo, che può arrivare anche al ferimento.

La **Costituzione degli Ateniesi** di Aristotele prevede una **tutela penale dell'ordine familiare favorevole ai genitori**.

Aristotele compie un'analisi puntuale dei poteri domestici, che si concentra:

- Sull'educazione dei figli, minutamente regolata dal potere pubblico.
- Sulle relazioni familiari, dato che lo Stato viene visto come un'unione di famiglie piuttosto che di individui.

Nella famiglia esistono **tre tipi di rapporti**:

  - Fra padrone e schiavo, fra marito e moglie, e fra padre e figli.
  - Sono diversi nei contenuti, e accomunati dalla connotazione patriarcale della supremazia del capo di casa.
  - L'autorità del padre sui figli è regale e naturale, ed è fondata sull'affetto e la maggiore età.

L'economica, intesa come scienza della casa, sarà una disciplina di tradizione aristotelica, e che avrà larga diffusione nella cultura europea e di antico regime.

## 1.3. Il mito dell'onnipotenza del padre romano (14)

La società romana è **fondata** sulla **patria potestà perpetua**, ma sono previste delle **limitazioni all'arbitrio** dei padri.
Ad es, l'obbligo di allevare ed educare i figli, il divieto di ucciderli senza motivo.

La caratteristica più importante è la **perpetuità della patria potestà**, che dura fino alla morte del padre.
Anche il cittadino romano sposato e con figli rimane sotto la potestà del padre.

Tuttavia:

* La **mortalità** era molto elevata, e quindi pochi padri sopravvivevano fino a che i loro figli fossero adulti.
* La **patria potestà tradizionale** riguardava principalmente il **patriziato**.
* Nelle famiglie più modeste, i **figli diventavano indipendenti** sulla base della loro capacità di **produrre reddito**.

Nella letteratura classica **non si usa familia, ma domus** per indicare il luogo di soggezione al potere patriarcale.

I **rapporti familiari** fra avente potestà e figli e nipoti sono **severi**.
Il **parricidio** non era infrequente, ed era severamente sanzionato.

In **età imperiale** il **potere pubblico limita la potestà**.

Dal punto di vista culturale, lo **stoicismo e cristianesimo** incidono sull'etica e consuetudini del padre di famiglia.
Il **patriarcato non viene mai abbandonato**, e continua a rimanere il simbolo del potere.

## 1.4. Il figlio magistrato (17)

Il tribuno della plebe **Caio Flaminio** propone una legge agraria, e riesce a superare l'opposizione del senato e dell'esercito.
Il padre utilizza la **manus iniectio**, e l'autorità privata prevale su quella pubblica.

**Cassio** riunisce un consiglio di parenti e amici, condanna il **figlio per aver aspirato alla tirannia**, e lo **uccide**.

Nella propaganda aristocratica, i **padri conservavano l'ordine**, contro le aspirazioni dei figli.
La **sanzione del padre di famiglia** ha natura **pubblica e privata**.

**Tito Manlio Torquato** emana una sentenza di **espulsione dal casato** per il figlio Siliano, che successivamente si impicca.

Esisteva una tensione fra la **patria potestà**, e la **capacità di diritto pubblico** (ricoprire uffici pubblici), che era riconosciuta a tutti i cittadini maschi ed adulti.
L'unica soluzione era **l'emancipazione** del figlio che ha una carica pubblica.

Nell'età imperiale l'arbitrio dei padri repubblicani non era più ammissibile l'arbitrio dei padri repubblicani.
La soluzione era di **sospendere la potestà** nei luoghi pubblici durante l'esercizio di funzioni.
Ad es., il figlio console che incontra il padre non scende da cavallo, mentre lo fa il padre.

In età giustinianea, si prevede **l'emancipazione per ingresso nel patriziato e per il vescovo**.

## 1.5. Potere unitario e molteplice (19)

La potestà è **unitaria**, ma è composta di un **fascio di poteri personali e patrimoniali** esercitati verso **moglie, figli e servi**.

### 1.5.1. Diritto di vita e di morte (19)

Era utilizzata più come **idea** della patria potestà illimitata, che come potere.
Il suo esercizio è sempre stato limitato.

Nel 374 si prevede in maniera definitiva un **mero potere correzionale** per i genitori.
Se il padre **infierisce illecitamente** contro il figlio in contrasto con la **pietas**, si prevede **l'emancipazione coatta**.

Il padre può **chiedere l'intervento dei tribunali pubblici** se non riusciva a controllare il figlio.
Se il figlio disponeva del patrimonio paterno o non rispettava il padre, veniva prima punito dal padre.
Se il **comportamento continuava**, il padre **doveva** rivolgersi al presidente della provincia.

### 1.5.2. Soppressione ed esposizione (21)

La **esposizione** si applica contro i neonati **deboli, deformi o mostruosi**.
Richiede il **controllo sociale** da parte di cinque vicini.

Inizialmente i neonati esposti **rimanevano sotto la potestà del padre**, anche se venivano raccolti e venduti come schiavi.

**Costantino** prevede che il padre **perde la potestà** se il figlio viene raccolto e allevato come figlio o schiavo da altri.

Nella **tarda età imperiale**, l'esposizione diventa **reato**.

### 1.5.3. Accettazione e pubertà (21)

Il padre **riconosceva** i figli come propri **raccogliendoli** simbolicamente da terra.
Se il figlio **non era raccolto**, era rifiutato dalla famiglia.

I padri potevano **dichiarare la pubertà** dei figli, ispezionando la presenza di peli sul pube.
Successivamente, la **pubertà fu fissata a 14 anni**.

### 1.5.4. Abbandono nossale e vendita (22)

Lo **abbandono nossale** è la facoltà di cedere il **figlio o schiavo** che hanno compiuto un atto illecito alla parte lesa.
Estingue qualsiasi obbligazione da parte del padre.
Viene **vietata** nel **tardo impero**.

La **vendita dell'infante** era diffusa nelle province orientali.
Il padre **conservava la potestà**, e poteva **riscattare** il figlio pagando una somma o offrendo uno schiavo.

La **mancipazione** era una forma antica di vendita, che rendeva il figlio uno **schiavo**.
Dopo **tre vendite**, il figlio **diventa libero**.
Lo **istituto dell'emancipazione volontaria** si fonda proprio sulle tre vendite fittizie.

La **vendita degli infanti** era ammessa nel **tardo impero** solo per **estrema necessità**, per evitare la loro esposizione od infanticidio.

### 1.5.5. Matrimonio e patrimonio (23)

Le **Istituzioni giustinianee** imponevano la **necessità** del consenso per motivi razionali, civili e naturali.

**Trifonino** riporta il caso del padre fatto prigioniero dai nemici, e ritornato in patria.
Se il figlio si sposa senza il suo consenso, il padre avrebbe avuto eredi contro la sua volontà.

In età imperiale vengono abolite **l'imposizione del matrimonio**, e la **rottura del matrimonio già celebrato**, ma il consenso rimane necessario.

## 1.5.6. Diritti patrimoniali (23)

Il principio generale prevede che il figlio **non ha capacità giuridica**, e **agisce sempre per conto del padre**.
Già ai tempi della **repubblica** si afferma l'istituto del **peculio**.

Consiste in **beni assegnati al figlio** per esigenze pratiche, ragioni di decoro o di affetto.
Il padre può **revocare il peculio**, ma gli **atti di disposizione** compiuti dal figlio erano validi.
Questo tipo di peculio sarà chiamato in seguito **profettizio**.

Vengono sviluppati altri tipi di peculio.

* Il **peculio castrense** serve ad incentivare il servizio militare, ed il figlio poteva disporne in vita e con testamento.
* Il **peculio quasi castrense** deriva dall'esercizio di **uffici e cariche pubbliche**.
* Il **peculio avventizio** include i **beni ereditari della madre ed ascendenti**, e gli acquisti dei figli, a meno che siano effettuati per conto o con i beni del padre.

## 1.6. Lesa maestà dell'autorità paterna, vendette dei padri (24)

La **giustizia domestica** è **fondata** sulla patria potestà.

La casa (aristocratica) è il luogo di giustizia del padre su **servi e figli**.
È richiesta:

* La **convocazione di un consiglio**, che include oltre ai parenti stretti anche **altri padri di famiglia**, e quindi un **controllo sociale** ed una **dimensione pubblica**.
* L'emanazione di una **sentenza** di condanna o assoluzione.

Le **sanzioni** includevano:

* La condanna a **morte**.
* La condanna a **lavori forzati**.
* La **abdicazione**, che **non era parte del diritto romano**, ma era diffusa in alcune province, e prevedeva la **diseredazione, espulsione dal casato e perdita del nome**

Il **caso più frequente** di giustizia domestica riguardava il **matrimonio**.
Ad es., il rifiuto di ripudiare il coniuge, il rifiuto di uccidere la madre adultera, etc.

È presenta un caso forse immaginario di un adolescente che **accoglieva e manteneva** i figli abdicati dai padri.
Viene accusato di **crimine contro lo Stato**, perché la sua condotta **interferiva con la patria potestà**, considerata un potere inviolabile.
Viene chiamato **pastore degli abdicati** dall'autore stoico del testo.

## 1.7. Primo cristianesimo (26)

Il **primo cristianesimo** dava più importanza alla madre ed al figlio.
Molti passi dei vangeli menzionano i "bambini".

Il cristianesimo **riconosce la famiglia**, ma allo stesso tempo **contesta la tradizione patriarcale**.
Si **valorizza la comunanza patrimoniale ed affettiva**, in contrasto con la gerarchia della famiglia tradizionale.

Il **ritorno ad una patria potestà solida, ma religiosamente illuminata** si ha con **Paolo**.
Nella **lettera agli Efesini** definisce la gerarchia domestica:

* La **moglie è sottomessa al marito**, così come la **Chiesa è sottomessa a Cristo**.
* Il **marito deve amare la moglie**, come **Cristo si è dedicato alla Chiesa**.
* I **figli obbediscono** ai genitori, ma i **padri non devono inasprire** i figli.
* Gli **schiavi obbediscono** ai padroni, ma i **padroni non devono accanirsi** contro gli schiavi.

La **limitazione della patria potestà** era funzionale alla **conversione** della famiglia.

Il padre è equiparato ad un re, e la **autorità del padre e di Dio** si **legittimano a vicenda**.
Re, padri, padroni, etc. sono visti come rappresentanti di Dio.

Secondo **Lattanzio**:

* Dato che esiste un solo padre ed un solo padrone, venerare molti dei è contro natura.
* I **servi sono trattati come figli**, perché il padrone li **mantiene e punisce**.
* **Non c'è differenza fra servi e figli** perché **l'educazione dei figli** richiede **poteri padronali**.

Secondo **Ambrogio**, il padre ha il dovere di educare e correggere il figlio.
È meglio che il padre usi la persuasione, ma se necessario può usare la violenza.

## 1.8. Vendita dei figli, figli oblati ai monasteri (29)

**Ambrogio** condanna la pratica **pagana** di **vendere i figli per pagare i debiti**.

Tuttavia, i **padri cristiani** possono **offrire i figli ai monasteri**.
La pratica degli **oblati** era seguita per motivi religiosi, di necessità, etc.
La **Chiesa** dibatterà la pratica nel medioevo, e la  **condannerà formalmente**.

## 1.9. I padri germanici ed il mundio (30)

**Cassiodoro** testimonia la **limitazione** dei poteri paterni germanici alla **minore età** del figlio.

La mancanza di un potere centrale forte portava il padre a svolgere funzioni di assistenza e tutela all'interno della famiglia.

I **germani non usavano il testamento**, che era lo strumento più importante della patria potestà romana.
I figli potevano restare uniti dopo la morte del padre e formare una **fraterna**, da cui erano escluse le sorelle.

Il **mundio** consisteva nel **potere sulla famiglia ristretta**, a fronte della famiglia estesa (clan).
Permetteva al padre di **rappresentare** moglie, figli minorenni, figlie non sposate, semi-liberi e servi.

I **figli uscivano** dal mundio quando erano **pronti alle armi**, e successivamente a **18 anni**.
Potevano richiedere una **anticipazione della loro quota ereditaria**, ottenuta dividendo il patrimonio del padre per il numero di figli maschi più uno.

Presso i **longobardi**, il mundio era un **potere patrimoniale** sui **beni delle donne e liberti**, ed era **trasferibile**.
Successivamente, diventa una **tutela**, ed assumerà l'aspetto di **onere o ufficio**.
**Non** era un **elemento sostanziale dell'autorità del padre**.

La condizione giuridica dei figli minorenni era fondata su consuetudini locali.
Gli obblighi di obbedienza e rispetto verso i padri sono documentati in varie fonti.

Il padre ha **grande controllo sul figlio maschio minorenne**:

* Dal punto di vista personale: può prometterlo in matrimonio, assegnarlo ad altri, imporgli lo stato clericale.
* Dal punto di vista patrimoniale: erano limitati dalla proprietà collettiva.

**Dopo la maggiore età** rimaneva solo un **dovere generico di onorare il padre e la madre**.

La **emancipazione volontaria** era poco utilizzata, data la bassa età in cui il figlio diventava maggiorenne.
Era più diffusa **l'emancipazione sassone**, basata sullo **stato di fatto**.

## 1.10. Sublimazioni edipiche (32)

Raterio scrive un racconto in cui testimonia il desiderio dei figli di uccidere i padri, e di come i padri siano talmente necessari che nemmeno i re ne possano fare a meno.

Molti santi medioevali (ad es., Francesco d'Assisi) entrano in conflitto con i loro genitori.
La **rottura con il padre terreno** simbolizzava la **unione con il padre celeste**.

## 1.11. Modello islamico (34)

La struttura della famiglia nell'area islamica era estremamente varia fra i tempi e luoghi.
Alcuni tratti comuni sono la **subalternità della moglie** e la **divisione delle responsabilità fra padre e madre**.

Il padre può **imporre** il matrimonio anche al figlio neonato.
L'imposizione riguarda soprattutto la **figlia**, dato che il **figlio può ripudiare** la moglie.

Il **padre** ha la **potestà** sugli aspetti più importanti della vita del figlio.
Ad es., istruzione, lavoro, matrimonio, amministrazione patrimoniale, etc.

La **madre** ha la **custodia** del figlio e deve crescerlo secondo le **indicazioni del padre**.
Raggiunta una certa età, i figli entrano nella custodia del padre.

La custodia della madre richiede diverse **condizioni** (ad es., la purezza di costumi, non essersi risposati).
**Non** è richiesta l'appartenenza al **Islam**, ma la madre decadeva dalla custodia  se non rispetta gli obblighi religiosi, o trascura il figlio.

# 2021-10-18

## 0:13 Riassunto: il riformismo settecentesco

- Il riformismo illuminato ha avuto luogo nel 1700, ed ha caratterizzato quasi tutte le monarchie dell'Europa continentale
- Alcune monarchie sono propriamente illuminate (Austria, Prussia, Toscana)
- Altre monarchie sono legate all'assolutismo di antico regime, ma sono comunque sensibili alla necessità di riformare il sistema giuridico
- Nel secondo caso vengono operate riforme più caute, dirette solo ad evitare il collasso immediato del sistema, ma che comunque tendono verso un rinnovamento
- Il giusnaturalismo, anche se è nato nel secolo scorso, ha comunque rappresentanti importanti, specie nell'area germanica ed inglese, che saranno profondamente segnate dal sistema filosofico
- L'illuminismo invece si sviluppa in Francia, Italia, e per alcuni versi anche nelle colonie americane

## 3:51 Rivoluzione francese: assemblea degli Stati generali

- Era un'evoluzione fluida, che probabilmente avrebbe portato comunque alla codificazione, e si sarebbe superato il sistema del diritto comune tipico di antico regime
- Tuttavia, l'evoluzione è stata interrotta bruscamente dalla Rivoluzione francese, che inzia fra il 1788 ed il 1789, ma era in preparazione già da tempo
- La società era divisa in tre strati (aristocrazia, borghesia e terzo stato), che da più di un secolo non trovavano più rappresentazione davanti al sovrano assoluto
- In Francia, l'Assemblea degli Stati generali si riuniva periodicamente, ed i rappresentanti delle classi sociali portavano al sovrano istanze di riforma e di intervento su situazioni di malcontento
- Il sovrano aveva il potere di intervenire con la sua autorità, e risolvere le istanze di lamentela (i "Cahiers de doléances") presentate dai rappresentanti

## 7:01 Intervento discrezionale del sovrano, sospensione dell'Assemblea

- I sudditi erano pienamente subordinati rispetto al sovrano, ed il suo intervento era pienamente discrezionale
- Dagli anni '40 del 1600, sotto Luigi XIV, viene sospesa la convocazione dell'assemblea degli Stati generali
- Luigi XIV era un sovrano fortemente autoritario, ma godeva anche di largo consenso popolare
- Gli obiettivi raggiunti nel campo internazionale, militare, economico, la conquista di colonie, le politiche di espansionismo, l'emigrazione fruttuosa per i sudditi... permettevano al sovrano di non ascoltare più le doléances dei sudditi
- Invece, la situazione politica sotto i successori Luigi XV e Luigi XVI era molto più instabile
- Negli anni '80 del '700 la popolazione era in uno stato di malcontento, e c'erano disordini in molte città della Francia
- La Rivoluzione troverà il suo braccio armato proprio nel Terzo Stato, che soffriva in maniera più pesante, ed aveva la minore rappresentanza politica
- La forma più efficace di pressione che il Terzo Stato poteva esercitare erano le insurrezioni popolari e la violenza
- La "testa" della rivoluzione erano le fasce più alte della borghesia e l'aristocrazia minore, che non aveva rappresentenza, a differenza della grande aristocrazia terriera

## 11:48 Inizio della Rivoluzione

- Il terzo stato, l'alta borghesia e la piccola nobiltà sono le forze che riescono a destabilizzare l'ordine pubblico, al punto da mettere in discussione l'esistenza stessa dell'assetto istituzionale
- La convocazione tardiva degli Stati generali nella sala della Pallacorda non riesce a calmare le proteste, ma invece è proprio l'occasione per organizzare la protesta
- Nel 1789 la auto-nominata assemblea dei rivoluzionari crea la Dichiarazione dei diritti dell'uomo e del cittadino, che sarà il documento alla base del nuovo assetto istituzionale in Francia
- Non è una carta costituzionale, perché non riguarda la forma dello Stato, o l'organizzazione o struttura dei suoi organi, o i titolari delle funzioni
- Piuttosto, indica i principi fondamentali alla base della Rivoluzione, di ispirazione illuminista e giusnaturalista
- È un documento breve, con pochi articoli, che definisce i principi fondamentali, e si rivolge non più ai "sudditi", ma ai "cittadini", il nuovo soggetto unico di diritto
- Da quel momento in poi, la legge sarebbe stata diretta a tutti i cittadini del regno di Francia, senza distinzioni di stato, giurisdizioni speciali, o privilegi di classe

## 16:24 Importanza della proprietà terriera

- Il cittadino diventerà il protagonista della rivoluzione, e si identificherà a livello di documenti costituzionali, e legislazione codicistica, con il borghese proprietario di terra o beni immobili, indipendentemente dalle dimensioni
- La società secondo il codice civile francese è una società borghese, ed i diritti inviolabili espressi dalla costituzione saranno fondati sulla tutela della proprietà privata
- Uno dei motivi della Rivoluzione fu l'impossibilità per la media borghesia e la piccola aristocrazia di accedere alla proprietà della terra
- Dal punto di vista formale, la terra apparteneva alla grande aristocrazia, ed era vincolata dalla successione per primogenitura, e dai vincoli fedecommissari sulla trasmissioni dei patrimoni ereditari
- La terra non era sul mercato, anche per chi avrebbe avuto i mezzi per poterla acquistare (la borghesia, che si era arricchita, mentre l'aristocrazia possedeva enormi patrimoni immobiliari, ma non aveva liquidità)
- L'aristrocrazia rifiutava di cedere i titoli di proprietà della terra, e tagliava fuori la borghesia dall'avere la rappresentanza politica che ormai gli spettava

## 21:34 Prima Costituzione della Francia rivoluzionaria

- Nel 1791, due anni dopo l'inizio della Rivoluzione (che durerà un decennio in totale, e diventerà sempre più stabile e "democratica" nel tempo) l'Assemblea Rivoluzionaria ha assunto la funzione legislativa nei primi anni della Rivoluzione
- Esprime la prima costituzione della Francia rivoluzionaria, ed è una vera carta costituzionale, che descrive l'assetto del nuovo stato
- Rimane una monarchia, ma limitata, il sovrano (Luigi XVI) non viene deposto, il suo titolo diventa "Re dei francesi" (da "Re di Francia"), il che sottolinea il rapporto fiduciario fra il sovrano ed i sudditi
- Inoltre, al sovrano rimane solo il potere esecutivo, inteso come dare forza di legge alle proposte della volontà popolare mediante la sua suprema autorità
- Il sovrano può opporre un veto, se l'atto che gli era proposto non fosse conforme ai principi rivoluzionari, ma l'opposizione poteva essere superata da una seconda votazione a favore

## 26:36 Prima Costituzione: abrogazione

- È una soluzione temporanea, che non soddisfa i rivoluzionari più radicali, tra cui Robespierre, che diventerà protagonista della Rivoluzione intorno al 1791--1792
- Robespierre darà vita ad un regime repubblicano direttoriale, chiamato il "Terrore", durante il quale i poteri aristocratici vengono attaccati ed eliminati fisicamente
- Anche il Re Luigi XVI e la regina saranno decapitati
- La prima Costituzione viene abrogata poco dopo la sua promulgazione, e viene dichiarata la fine del regno di Francia, e l'inizio della Repubblica
- L'Assemblea rivoluzionaria cambia il nome, ma non la struttura o i componenti, e diventa una convenzione legislativa
- È incaricata di elaborare una nuova costituzione, ed un codice unitario per la giurisdizione della Repubblica dei francesi

## 30:09 Seconda Costituzione

- La seconda costituzione (adesso della "Repubblica francese") entra in vigore nel 1794--1795
- Un progetto del 1793 la aveva preceduta, e ne aveva fissato le basi
- Si afferma la divisione dei poteri
- Si afferma la titolarità della funzione giudiziaria nelle mani di un organo supremo (il "tribunale" di Cassazione), che è deputato al controllo di legittimità sugli atti legislativi
- Napoleone lo rinominerà "corte" di Cassazione, e farà parte insieme alla corte dei Conti ed il consiglio di Stato del modello di Stato napoleonico, che sarà ripreso dagli Stati successivi

## 32:49 Costituzioni e Dichiarazione dei diritti

- Le Costituzioni del 1791 e del 1795 si aprivano entrambe con la "Dichiarazione dei diritti dell uomo e del cittadino", a cui faceva seguito la carta costituzionale in senso proprio
- Da una parte si rimarcava la differenza di contenuti fra la Dichiarazione dei diritti e la Costituzione
- Dall'altra si sanciva che la dichiarazione dei diritti fosse l'ispirazione ideale dell'organizzazione costituzionale
- L'ultima Costituzione entra in vigore nel 1799, e sarà fortemente influenzata dal primo console Napoleone Bonaparte
- La Dichiarazione viene eliminata dalla terza Costituzione, non perché la dichiarazione dei diritti fosse stata abrogata, ma perché non trattava di materia costituzionale, e Napoleone si voleva distanziare dall'idea della Rivoluzione

## 35:34 Legislazione rivoluzionaria, accenno ai codici napoleonici

- Oltre alle Costituzioni, c'è l'evoluzione della legislazione rivoluzionaria, emanata dalla convenzione legislativa
- Riguarda il periodo intermedio fra l'inizio della Rivoluzione (nel 1790) e l'entrata in vigore del primo codice di Napoleone (il codice civile, nel 1804)
- Erano interventi sulle istanze più urgenti del riformismo sociale e giuridico, espresse dalla classe borghese, che era stata protagonista della Rivoluzione
- Oltre al codice civile, Napoleone emanerà altri codici, uno dopo l'altro (il codice di procedura civile, di commercio, il codice penale, di procedura penale)
- L'organizzazione codicistica di Napoleone del diritto privato e pubblico, e la separazione del diritto civile e commerciale sarà conservata nel tempo
- In Italia, con il codice civile del 1942 il diritto commerciale entra a far parte del codice civile

## 39:32 Legislazione rivoluzionaria (cont.)

- La legislazione della convenzione legislativa fra il 1789 ed il 1804 è stata definita "legislazione intermedia", fra la legislazione di antico regime ed i codici
- È una legislazione di urgenza o emergenza, e consisteva in singoli provvedimenti legislativi sugli ambiti più disfunzionali
- Ad es., situazioni che permettevano privilegi, che avevano effetti negativi sull'economia...
- In alcuni casi, le riforme erano estremamente innovative, e vengono successivamente ridimensionate durante la codificazione

## 42:21 Legislazione intermedia: magistratura

- La legislazione intermedia in primo luogo si occupa della riorganizzazione del sistema giudiziario, tradizionalmente opaco e clientelare
- Si prevedono due gradi di merito, ed un grado di mera legittimità, riservato al Tribunale di Cassazione, che era stato istituito durante il periodo rivoluzionario
- Ai giudici non è richista la laurea in giurisprudenza, erano elettivi, avevano un mandato temporaneo
- Il loro ruolo è meramente esecutivo, il giudice deve solo applicare la legge, senza interpretarla o forzarla
- Viene introdotto il "référé législatif", il principio per cui se i giudici non sono certi del significato del precetto che devono applicare, devono rivolgersi al legislatore, per ottenerne un'interpretazione autentica

## 45:46 Legislazione intermedia: avvocati

- Viene soppresso l'ordine degli avvocati, che era visto come una casta, una corporazione monopolista
- L'avvocato libero professionista viene sostituito dal difensore pubblico, garantito di diritto a tutti i cittadini
- Sarà una misura che sarà successivamente eliminata, e avrà scarsa applicazione, per la sua natura troppo ambiziosa ed idealista

## 47:15 Legislazione intermedia: processo

- Il processo diventa gratuito, perché i giudici diventano funzionari dello Stato
- Nel sistema di antico regime, i giudici ricevevano le "sportule", in una sorta di prelievo forzato sulla popolazione
- In teoria, i difensori sono pubblici, ed il processo è gratuito, ma il nuovo assetto non avrà concreta attuazione, anche per la breve durata del periodo di legislazione intermedia

## 49:14 Inizio pausa

## 56:30 Fine pausa

## 56:35 Legislazione intermedia: adozione

- I decreti che intervengono sul diritto di famiglia e diritto successorio hanno avuto effetti maggiori e più duraturi
- L'obiettivo è di colpire la società aristocratica, patriarcale, gerarchica, che deteneva il monopolio (o quasi) della proprietà della terra
- Si recupera l'istituto romanistico dell'adozione, fortemente ridotto nei secoli di antico regime, dall'interpretazione giurisprudenziale
- L'entrata nella famiglia naturale di soggetti terzi, che entravano a concorrere nella successione con i discendenti legittimi e di sangue veniva vista come inopportuna ed imbarazzante
- Pertanto, si cercava di limitare l'adozione solo ai casi estremi di assenza di figli naturali
- Si recupera anche la possibilità di adottare soggetti maggiorenni, e non più in potestà, non per ragioni di pietas, ma per rimuovere le restrizioni imposte dall'antico regime all'asse successorio

## 1:01:14 Equiparazione dei figli naturali ai figli legittimi

- I figli naturali (nati fuori dal matrimonio) sono equiparati ai figli legittimi (nati dentro) nell'ambito successorio
- Il figlio naturale deve essere riconosciuto con un atto pubblico, e viene registrato allo stato civile con il cognome del padre, a prova del riconoscimento
- Anche in questo caso, l'obiettivo è di aumentare il numero di persone che hanno diritto ad essere eredi

## 1:02:54 Domanda: adozione in Italia

- L'adozione ... era vietata fino al 1975 perché era contraria
- Veniva considerato contrario alla morale, e alla percezione del nucleo familiare come luogo esclusivo della legittimità
- Solo all'interno del matrimonio consacrato possono nascere i figli che hanno il diritto a succedere nei beni della famiglia
- La società francese, anche prima della Rivoluzione, pur essendo una società prevalentemente cattolica, aveva comunque un passato cesaropapista (controllo del potere laico sulla Chiesa)
- Carlo Magno ed i suoi discendenti si facevano protettori della Chiesa, ma avevano anche attuato riforme che intervenivano sulla vita della Chiesa
- In Francia, si tendeva a tenere separata la Chiesa e la religione dagli affari laici e politici, mentre in Italia la morale cattolica e la legislazione sono sempre state fortemente connesse
- In Italia, si accetterà l'ingresso dei figli nati fuori dal matrimonio a partecipare della successione a fatica, e con molto ritardo
- In Italia, fra il 1806 ed il 1814 entrano in vigore i codici napoleonici, che contenevano i principi della legislazione intermedia, compresa la partecipazione dei figli legittimi alla successione
- Con il congresso di Vienna e la Restaurazione, ritornano i monarchi che erano stati sconfitti, e promulgano i cd. "codici della Restaurazione"
- Anche se prendono a modello il codice napoleonico (perché è un codice tecnico, e quindi relativamente neutro,), comunque abrogano tutti gli articoli contrari alla morale italiana
- Ad es., la legittimazione dei figli naturali, il divorzio, l'abolizione dei fedecommessi, l'equiparazioni tra figli maschi e femmine per la successione (si prevede il regime dotale per le figlie, per cui venivano liquidate con la dote, e non concorrevano con i fratelli in caso di successione legittima)

## 1:10:24 Patria potestà

- In un'ottica di riforma della struttura della famiglia, per abbattere la concezione gerarchica e monarchica, la moglie viene associata al capofamiglia nell'esercizio della patria potestà
- La patria potestà rimane al padre, ma la madre può esercitarla in assenza del marito, o con la sua delega
- Per le misure punitive contro i figli minori in potestà viene istituito un cd. "tribunale domestico", composto dagli ascedenti dei genitori, che affiancava il padre nella decisione delle misure da prendere
- È una misura che ebbe minima applicazione, anche in Francia, e nella pratica riguardava solo le famiglie di un certo ceto e censo, e non le classi sociali più basse

## 1:13:25 Successione

- La forma di successione tipica della Repubblica francese è la successione legittima, in parti uguali fra i discendenti, senza distinzione fra maschi e femmine
- Viene ridotta al minimo la quota disponibile da parte del de cuius, che non era vincolata alla divisione in parti uguali
- Il testamento non scompare, e si trova anche nel codice napoleonico, ma la scelta della successione testamentaria andava effettuata davanti al notaio, e comportava costi che solo le classi più agiate potevano pagare

## 1:17:26 Matrimonio

- L'obiettivo è si laicizzare la giurisdizione statuale, ed eliminare le interferenze religiose, e qualsiasi commistione fra le due giurisdizioni
- Il matrimonio riconosciuto dalla Repubblica è solo quello civile, celebrato da un pubblico ufficiale, e registrato nei registri dello stato civile
- Il matrimonio è un contratto, è fondato sul consenso, e pertanto è anche rescindibile
- I cittadini di religione cattolica continuavano a sposarsi "anche" in chiesa, ma dovevano necessariamente sposarsi davanti all'ufficiale civile
- Fra il 1865 e la firma dei Patti Lateranensi, che ripristina l'accordo fra il Regno d'Italia e la Santa Sede, ed istituisce il cd. "matrimonio concordatario", si usava la prassi del doppio matrimonio, perché il matrimonio religioso non era riconosciuto dal regno, e viceversa
- Nel codice civile di Napoleone, la disciplina del matrimonio si trova nel terzo libro del codice civile, dedicato ai modi di acquisto della proprietà
- I modi di acquisto della proprietà sono le successioni, donazioni e contratti, tra cui il contratto di matrimonio, che è disciplinato principalmente dal punto di vista patrimoniale
- Il matrimonio non è contenuto nel primo libro, dedicato alle persone e alla famiglia

## 1:22:28 Divorzio

- La natura contrattuale del matrimonio porta al riconoscimento del divorzio, che era un istituto che esisteva già
- L'elemento di novità era dato dalla larghezza con cui i decreti rivoluzionari permettevano il divorzio
- La tradizione cattolica prevedeva lo scioglimento del sacramento solo per una serie limitata di giuste cause, definite dal diritto canonico, e poi recepite dalla dottrina civilistica
- Ad es., l'impossibilità generandi coeundi, la condanna a pene capitali o infamia, ecc...
- I decreti rivoluzionari introducono il divorzio consensuale, con cui le parti recedono dal matrimonio, così come recederebbero da qualsiasi altro contratto
- Si può divorziare anche con la richiesta di solo una delle parti, e contro la volontà dell'altra, per la cd. "incompatbilità di carattere", che andava provata, ma esisteva una sorta di favor della legge
- Lo scioglimento per le giuste cause del diritto canonico rimane comunque possibile

## 1:26:56 Napoleone ed il divorzio

- Nel codice civile di Napoleone, viene abrogato il divorzio per incompatibilità di carattere, e rimane solo il divorzio consensuale e per giusta causa
- Napoleone voleva divorziare dalla prima moglie, Josephine de Beauharnais, la donna nobile che lo aveva aiutato a stabilirsi nella società, ma non era riuscita a dargli un erede
- Napoleone sposa la figlia dell'imperatore Pietro Leopoldo di Austria, Maria Luisa, che gli darà un erede
- Tuttavia, gli Asburgo erano avversi a Napoleone, e avevano accettato il matrimonio solo per ragioni di convenienza diplomatica, per tutelare l'Impero dall'avanzata dell'esercito di Napoleone

## 1:30:56 Laicizzazione del clero, liberalizzazione delle terre

- Gli ecclesiastici erano ministri del culto, ma anche cittadini, e quindi soggetti alla giurisdizione civile e penale della Repubblica rivoluzionaria
- Rimanevano soggetti alla giurisdizione canonica per le materie riguardanti il foro interno ed il mandato apostolico
- Viene sancita la confisca dei patrimoni immobiliari della Chiesa, che vengono venduti all'incanto
- Parallelamente, vengono abolite le giurisdizioni feudali e i vincoli dell'aristocrazia sulle terre
- Le terre erano di proprietà dei singoli aristocratici, che se le erano tramandate fra le generazioni, ma di fatto erano nelle mani dei soggetti che le coltivavano, mediante contratti di mezzadria, ecc..., che erano i proprietari di fatto
- Sulla distinzione fra possesso del titolo legittimo e proprietà di fatto, i giuristi medievali avevano elaborato la teoria del dominio diviso, fra "dominio eminente" e "dominio utile"
- Ci vorrà più di un decennio per completare la liquidazione dei patrimoni feudali
- La valutazione e capitalizzazione del patrimonio immobiliare viene effettuata dalle commissioni, nominate prima dal governo rivoluzionario, e poi dal regno di Francia
- Viene fissata una cifra, e se l'aristocratico non è in grado di pagarla, vengono messe in vendita all'incanto, e la borghesia aveva accumulato la liquidità per comprarle
- Questo processo sposta la proprietà della terra dall'aristocrazia alla borghesia mercantile e commerciale

## 1:36:48 Abolizione dei fedecommissari, tendenza verso la liberalizzazione

- Con un'altra legge rivoluzionaria intermedia vengono aboliti i vincoli fedecommissari sulla successione dei patrimoni immobiliari
- Tutte le riforme tendono verso un allentamento e liberalizzazione, comprese ulteriori iniziative per sopprime le corporazioni mercantili ed artigiane


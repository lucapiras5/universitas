# 2021-09-21

## 1:42 Riassunto: frammentazione in Italia, monarchie assolute, SRE

- Il '500 è il primo secolo dell'età moderna, di antico regime, che si concluderà con la codificazione nell'800
- Il quadro geopolitico in Italia è frammentato e complesso
- Nel resto d'Europa si stanno costituendo monarchie sempre più compatte, capaci di controllare il territorio, e ampie
- Nel '700, saranno chiamate "monarchie assolute", perché i sovrani erano "sciolti" da qualsiasi legge che non sia stata creata ed imposta da loro
- Il Sacro Romano Impero (SRE) è ancora formalmente esistente, con i regni di Germania, Francia e Italia (l'area centro-settentrionale), ma ha un valore solo simbolico
- I nuovi regni che si stanno costituendo chiedono la legittimazione dell'Imperatore del SRE, ma non gli concedono l'effettiva supremazia sui territori

## 5:57 Riassunto: diritto comune

- Nell'Europa continentale, fino al 1804 (introduzione del codice civile napoleonico), vigeva il diritto comune
- In tutti gli ordinamenti, tranne la penisola britannica, le fonti del diritto erano organizzate intorno al diritto comune
- È caratterizzato dalla presenza di più fonti normative, integrate in via sussidaria dal diritto comune romano e canonico
- Fra i singoli ordinamenti esistono specificità locali, determinati dall'identità delle case regnanti

## 9:23 Legge sovrana, rapporto con le altre fonti del diritto

- Non manca il diritto positivo, inteso come le norme promulgate dal potere politico sovrano, e da esso rese esecutive
- La legge sovrana (l'equivalente delle leggi moderne) aveva vari nomi ("ordonnances" in Francia, "costituzioni", "pragmatiche", ecc...)
- I vari poteri (legislativo, esecutivo, giudiziario) erano indivisi, e si concentravano tutti nella figura del sovrano
- La legge sovrana interveniva solo in alcune materie di interesse, per risolvere in maniera autoritaria le situazioni contingenti che potevano costituire un pericolo per l'ordine pubblico o la pace sociale
- La legge sovrana si poneva come una fonte di diritto primaria, ma non esclusiva, perché i rimanenti campi del diritto erano disciplinati da altre fonti del diritto, comunque vigenti

## 13:04 Altre fonti del diritto: statuti, consuetudini, diritto comune

- Il diritto statutario era tipico dei comuni dell'Italia centro-settentrionale, e anche dopo che i comuni erano entrati a far parte delle grandi giurisdizioni, gli statuti continuavano ad essere aggiornati fino al cinquecento inoltrato
- A Bologna, che faceva parte dello Stato pontificio, Filippo Sacco ripubblica nella prima metà del '700 gli statuti civili e criminali del comune di Bologna, perché erano ancora formalmente vigenti, e disciplinavano le materie non già regolate dalla legislazione regia
- Il diritto consuetudinario, non scritto e stabilizzato nel tempo, era al di sotto dgli statuti, nella graduazione delle fonti
- Tutte le materie non coperte dalle leggi sovrane, statuti o consuetudini erano coperte dal diritto comune romano--canonico
- Il diritto comune era una fonte e giurisdizione sussidiaria, che veniva usata solo se non era possibile trovare una norma adatta a disciplinare il caso di specie in altre fonti.

## 16:33 Graduazione delle fonti

Il rapporto tra queste fonti non è una "gerarchia" in senso tecnico, perché non c'era un'autorità superiore capace di imporre una gerarchia, come è prevista nel diritto moderno. Si può parlare di "graduazione", e ogni giurisdizione ha le proprie regole.

Ad es., nella Repubblica di Venezia:

- Il diritto comune non era formalmente vigente, si dovevano usare gli statuti e le consuetudini, e se fossero insufficienti si dovevano usare le regole dell'equità e del buon giudicare.
- Tuttavia, l'equità e buon arbitrio erano comunque fondate di fatto sul diritto comune.

~20--25 min

Si ricercano soluzioni al problema della pluralità di fonti normative, ma dato che nessuna delle soluzioni supera effettivamente la pluralità, sono tutte destinate a fallire.

La dottrina e la giurisprudenza pratica hanno un ruolo dominante, si parla di "giurisprudenzalizzazione" o "forensizzazione".

L'attività di interpretazione delle norme dei giuristi era molto più veloce dell'attività di produzione delle norme dei sovrani, per risolvere i nuovi problemi. L'interpretazione estensiva e l'analogia permettevano di estendere l'ambito di applicazione delle norme.

I giuristi seguivano il "mos docendi italico", il metodo analogico della scuola dei commentatori, che procedevano con analogie da specie a specie, e spesso forzavano anche la lettera delle norme, per continuare l'applicazione del diritto comune.

La "giurisprudenzalizzazione" riguarda in maniera specifica le interpretazioni sviluppate dai giuristi. I "consilia pro veritate" venivano richiesti dalle parti, e anche se venivano definiti "oggettivi", o in nome di una "verità superiore", comunque c'era un'interpretazione soggettiva.

I consilia pro veritate (CPV) hanno un'enorme diffusione a livello europeo, tramite le raccolte che venivano pubblicate e che circolavano largamente.

[~38:00]

Le raccolte di consilia erano redatte sia dai loro stessi autori, ma più spesso erano il prodotto di raccolte editoriali, che raccoglievano i consilia dei giuristi più famosi. Le raccolte erano acquistate dagli avvocati e giudici in tutta Europa, perché fondati sul diritto comune, che era diffuso in tutta Europa.

[~45:00]

La communis opinio era l'opinione maggioritaria, condivisa dalla maggioranza dei giuristi.

Si poteva stabilizzare:

- Nel tempo/durata (durava nel tempo e non veniva modificata).
- Nella quanità (molti giuristi interpreti la seguono).
- Nell'autorevolezza (veniva seguita dalla parte più autorevole).

L'opinione comune era quella più robusta e prevalente. Tuttavia, era solo una soluzione parziale al problema della mancanza di certezza. Nel lungo termine (decenni), la communis opinio si sarebbe modificata.

Dato che le raccolte venivano aggiornate infrequentemente, nel tempo circolavano più communis opinio, sia le vecchie che le nuove, e ritornava il problema dell'incertezza.

C'era un interesse di "classe" da parte dei giuristi, di mantenere in vita il sistema dei consilia/diritto comune come diritto sussidiario.

[~1h]

La "forensizzazione" è la giurisprudenza espressa dai grandi tribunali delle monarchie di antico regime, e costituiva il secondo criterio per risolvere il problema della certezza del diritto.

Dalla metà del 1300 ??? le monarchie avevano avvertito l'esigenza di istituire i cd. "grandi tribunali", con competenze precise, delineate dagli atti legislativi con cui venivano istituiti.

Potevano avere la competenza di:

- Giudice ultimo, in appello, per cause sopra un determinato valore.
- Giudice unico, per determinati tipi di cause (demanio pubblico, fiscalità, ecc...)

Univano alla funzione giudiziaria la funzione cd. "interinale", di controllo formale della produzione delle leggi regie, prima che venissero promulgate, e la possibilità di indicare la correzione di elementi di diritto.

[~1h 5m]

- La Sacra Rota Romana è il supremo organo
- Due Senati nel regno dei Savoia
- Il Senato di Milano, per i territori della giurisdizione ducale
- Il Parlamento di Parigi, a cui si uniscono altri Parlamenti nelle altre città principali
- Il tribunale camerale dell'Impero in Germania, alla fine del 1400, che nel suo atto costitutivo prevede l'obbligo per i giudici camerali di giudicare in base al diritto comune, che non era formalmente previsto nell'Impero tedesco [1h 8m] !!!

Successivamente, principalmente all'interno dello Stato Pontificio, ma anche al suo esterno, vengono creati come "filiazione" della Sacra Rota Romana le Rote locali.

Le competenze dei tribunali rotali erano diverse da quelle dei grandi tribunali. Erano comunque istituite e regolate negli statuti... [1h 12m]

Le Rote sono tribunali civili, che giudicano in unico grado per cause di minore

I tribunali erano l'espressione s;'''

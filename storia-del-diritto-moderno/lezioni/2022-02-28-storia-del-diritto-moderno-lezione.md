# 28 febbraio

<!--vim: set spell spelllang=it :-->

## Riassunto: Lattanzio (0m)

Nella tarda antichità inizia un processo di acculturazione, e si afferma il modello di famiglia cristiana.
Il cristianesimo diventa prima religione lecita, poi religione di Stato.

Secondo la concezione di Paolo, nel Vangelo la famiglia ha un'importanza secondaria, e gli uomini sono visti come fratelli ed uguali fra di loro, perché tutti figli del Dio unico.

Il cristianesimo si appropria del patriarcato classico, e opera delle modifiche:

* Per *eliminare contrasti con i sacramenti*, come nel caso del matrimonio cristiano.
* Nel *senso generale di una moderazione* del patriarcato classico.

## Ambrogio (4m)

È il patrono di Milano, uno dei padri della Chiesa, e fu un maestro.

Nel "De Tobia", descrive la vendita all'incanto dei figli per pagare i debiti paterni.
La vendita è basata sull'autorità generazionale (il solo fatto di essere più vecchio), ma senza affetto.

I poteri tradizionali del patriarcato romano includevano la vendita e la cessione nossale a garanzia dei debiti.

Questo potere è talmente distante dagli ideali di affetto verso la famiglia, che Ambrogio condanna la pratica, e la considera un *mero atto di autorità generazionale*, di abuso del più forte, e non un potere legato alla famiglia.

## Sidonio Apollinare (8m)

Sidonio Apollinare è un autore più tardo di Ambrogio, ed era vescovo.
Scrive una lettera su un istituto non presente nel Corpus Juris Civilis, l'abdicatio, che era stato già criticato dallo stoicismo.

Descrive il caso di un giovane abdicato (cacciato di casa), e ha cercato rifugio presso un vescovo.

Dopo l'indebolimento delle strutture amministrative romane durante la tarda antichità, i vescovi diventano la figura di riferimento per la società.
I vescovi sono giudici, mediatori, soggetti a cui chiedere aiuto.

Ad es., nell'alto medioevo esisteva una prassi per cui le moglie sospettate di adulterio, e che quindi rischiavano di morire, potevano rifugiarsi presso un vescovo.
Lo stesso vale anche per i figli cacciati di casa.

Ambrogio:

* Descrive il figlio "figlio comune", perché erano considerati padri di tutti i figli nelle diocesi.
* Rimprovera il figlio a nome del padre, ed il figlio si riconosce colpevole, Ambrogio ritiene che sia possibile rieducare il figlio.
* Chiede al padre di perdonare il figlio.

## Cultura dopo la caduta dell'Impero romano (15m)

Quando cade l'Impero romano, rimangono ancora alcuni retaggi sociali e culturali nella società.
La cultura scritta non avrà grande influenza sulla società nel medioevo è limitato solo alla classi dotte.
La Bibbia ed il Vangelo sono diffusi attraverso la messa domenicale.

## Patriarcato germanico (18m)

I nuovi attori sono le popolazioni germaniche, che hanno una loro forma di patriarcato.

Il padre comanda, la moglie ha un ruolo limitato, ed i figli obbediscono, ma sono presenti alcune particolarità.

Le popolazioni germaniche erano tradizionalmente nomadi, ed il potere del padre diminuisce con l'età del figlio.

## Famiglia germanica (22m)

Quando i germani si spostano nei territori che appartenevano ai romani, si spostano come grandi casate unite dal sangue, o da un antenato comune.
È una nozione analoga alle gentes romane, o le tribù ebraiche.

Le famiglie hanno diritti di vendetta comuni e diritti successori in parte comuni.
Questo modello si trova ancora oggi nell'esperienza africana.

Le famiglie si chiamano "fara" (viaggiare [insieme]) o "Sippe" (tribù).
Quando iniziano a stabilirsi in un luogo, si definiscono le *famiglie nucleari*.

La famiglia germanica è considerata una *comunione di maschi liberi*, e *non ne fanno parte le donne*.

Il *padre ha autorità sui figli*, ma *termina* quando il figlio è in grado di *tenere le armi*, di fare parte dell'esercito.

Nell'Editto di Rotari, l'uomo in grado di tenere le armi è *libero*, e ha la *capacità giuridica, di agire, ed i diritti politici*.

Viceversa, l'uomo non ha la pienezza dei diritti:

* Se è troppo giovane o vecchio per tenere le armi.
* Se ha alcune malattie. Ad es., chi ha la lebbra è considerato come morto, e si apre la successione.

La determinazione della maggiore età ad una data fissa avveniva già nel mondo romano, ma si affermerà definitivamente nell'Ottocento, quando viene abolita la patria potestà perpetua.

La determinazione della maggiore età è per certi versi analoga alla dichiarazione di pubertà nel mondo romano, ma ha effetti diversi.

## Figlie e mundio (31m)

Le figlie sono soggette al *mundio*, che è un *potere solo patrimoniale, non fisico*.
Ad es., non dà il diritto di picchiare.

La donna longobarda (per buona parte del diritto longobardo) non ha diritti successori, e i beni che ha 

Le figlie non possono essere senza mundio, devono essere sempre soggette al mundio di un uomo.
Se non lo sono, possono essere prese da chiunque, a meno che non si mettano sotto la protezione del Re.

La donna longobarda ha la capacità giuridica, ma non la capacità di agire.
È un istituto simile a quello dell'autorizzazione maritale del 1917, per cui se vuole accettare un'eredità, costituire un'ipoteca, vendere una casa, ecc., serve l'autorizzazione del marito.

Dato che la famiglia germanica è strutturata come una comunità di maschi, prevede la divisione dei beni in un numero di parti uguale al numero dei maschi, compreso il padre.

Ad es., se in una famiglia ci sono tre figli maschi oltre al padre, e uno di loro diventa maggiorenne, può fare due cose:

* Può continuare a vivere in comunità con la famiglia e gli altri fratelli, e si forma la fraterna (comunità dei fratelli).
* Può pretendere la sua quota del patrimonio (un quarto), ed andarsene.

Questa organizzazione si trova già negli Ostrogoti, che sono precedenti ai Longobardi, ed instaurarono un regno romano-barbarico in Italia.

## Cassiodoro (36m)

Cassiodoro era un intellettuale che viveva nell'epoca dei Longobardi, e ha descritto l'emancipazione dei figli per età presso i Goti.

Paragona i figli alle aquile, e afferma che quando i figli sono capaci di fare guerra, devono essere considerati liberi da ogni tutela dei genitori.

Questa concezione è largamente diffusa anche presso altri popoli.
Gaio diceva che solo i romani avevano la vera patria potestà, perché una patria potestà che può terminare non è una vera patria potestà.

L'idea di Cassiodoro sarà ripresa dagli illuministi, il figlio  richiede protezione solo fino a quando non è adulto.

## Patriarcato di diritto comune (40m)

I poteri dei padri sui figli erano forti in età repubblicana, ma iniziano ad entrare in declino con:

* Lo stoicismo.
* L'età imperiale.
* L'affermazione del cristianesimo.
* Le invasioni germaniche.

Nell'età del diritto comune, i glossatori riprendono i testi romani, che prevedono una patria potestà perpetua.
In molti casi, la potestà è ancora perpetua, perché anche se la popolazione non conosce il diritto scritto, il diritto romano nell'alto medioevo sopravvive come consuetudine, anche se si mescola con il diritto germanico.

I glossatori riprendono il diritto romano nel Corpus Juris Civilis, e lo confrontano con gli statuti dei comuni medievali, e trovano dei contrasti.

## Filius pars patris (43m)

Il principio "filius pars patris" è antica, ed è fondata sulle concezioni scientifiche antiche, per cui la madre viene considerata come un vaso, mentre il padre viene visto come chi deposita il seme.

Pertanto, il figlio è sia:

* Persona diversa dal padre.
* La stessa persona del padre ("pater et filius eadem persona").

Il primo problema è che sulla base del diritto romano, da un punto di vista giuridico, padre e figlio non possono essere confusi:

* Il figlio agisce per ordine del padre.
* Il padre non risponde per conto del figlio, e non ha vantaggi dall'essere pars patris.

Questa concezione contrasta con il diritto tradizionale (volgare, del popolo), la "vulgaris veritas", che è anche la fonte degli statuti comunali.

In alcuni casi (ad es., il processo, l'eleggibilità a certe cariche, i rapporti creditori), l'essere figlio di un certo padre ha un peso più forte di quello che il diritto colto (iuris veritas) gli attribuisce.

Ad es.:

* Il figlio di un nobile chiede di comprare qualcosa a rate.
* Data la posizione del padre, la probabilità che il credito sia pagato è piuttosto alta.
* Tuttavia, il figlio potrebbe non avere nulla intestato a lui, ed il padre potrebbe disinteressarsi di quello che il figlio ha fatto senza il suo consenso.
* Per il contratto di vendita secondo il diritto volgare, il figlio di una persona abbiente partecipa a livello sociale e giuridico di quella ricchezza.

Negli statuti medioevali, esistono *cariche comunali* che sono riservate a persone con un certo patrimonio.
L'idea era che assegnare la carica a chi fosse già ricco avrebbe evitato che si lasciasse corrompere.
La stessa logica si applica ai *figli* dei ricchi, anche se al figlio non è intestato nulla di persona.

Nel processo, si prevedeva una *cauzione* per garantire che il soggetto rimanesse per la durata del processo.
Se il soggetto scappava prima della conclusione del processo, la somma veniva confiscata.
I *figli degli abbienti non devono depositare la cauzione*.

Alcuni statuti prevedono che nel caso di *contratto concluso da figlio di famiglia ricca*, sia previsto un anticipo di eredità per soddisfare i creditori.

Sono norme che sono in contrasto con la iuris veritas, con il diritto romano in senso tecnico, e sono invece fondate sui rapporti sociali, e sulla concezione del figlio come pars corporis.

La fase dei glossatori e commentatori è di grande fiducia verso l'operato dei padri.

## Alessandro Tartagni (54m)

È un giurista di fine Quattrocento, e scrive che esiste una *presunzione giuridica*, per cui il padre può prendere decisioni meglio di chiunque altro riguardo ai figli, e non può essere corretto.

Viceversa, si *presume* che:

* Il figlio ami il padre più della madre, dato che è pars patris.
* Il padre ami più il figlio maschio, perché porterà avanti il suo nome, etc.

Sono presunzioni che vengono utilizzate quando è necessario fare delle scelte, e possono avere un peso significativo.

## Tommaso D'Aquino: giustizia domestica (55m)

Tommaso D'Aquino è l'autore della Summa teologica, e una parte della Summa è dedicata alla teologia morale, che include anche una serie di situazioni giuridiche, tra cui anche il diritto di famiglia.

Tommaso D'Aquino si pone due problemi.

Il primo è se esista una *giustizia domestica*, una giustizia autonoma e specifica nella famiglia.

Si può distinguere fra due casi:

* Nel primo caso, l'altra persona è completamente distinta da sé stessi.
* Nel secondo caso, qualcosa in lui esiste anche in sé stessi.

Il rapporto fra padre e figlio, e padrone e servo, ricadono nella seconda categoria.

Pertanto, dato che *padre e figlio* non sono due estranei, non si può applicare la semplice e normale giustizia, ma si deve usare la *giustizia paterna*, che è particolare.

Per lo stesso motivo, si deve usare una *giustizia padronale* verso i *servo*.

La *moglie* dopo il matrimonio diventa (astrattamente) parte unica con il marito, ma è legata in maniera meno stretta al martio rispetto a figli e servi.

Fra moglie e marito c'è una sorta di vita sociale (che non consiste in un'uguaglianza), ma permette l'applicazione di una *giustizia particolare*, che è più vicina alla giustizia ordinaria, che alla giustizia per figli e servi.

La giustizia ha il compito di rendere a ciascuno, tenendo conto della diversità fra le parti.

La giustizia del padre verso la famiglia *non è la stessa cosa del diritto specifico* per militari, sacerdoti o magistrati, che hanno un *loro diritto particolare*.
In questo caso la differenza attiene unicamente alla condizione delle persone, e non al rapporto fra le persone.

Pertanto, il *diritto di famiglia deve essere diverso* per la *qualità naturale* dei membri della famiglia (moglie, figli, servi).

Sulla base di questa *giustizia ad hoc*, si deve stabilire il potere fisico del padre.

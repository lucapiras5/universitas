# 2 marzo

<!--vim: set spell spelllang=it :-->

## Tommaso D'Aquino: giurisdizione (0m)

Tommaso D'Aquino giustifica l'esistenza di una giustizia domestica, e la sua distinzione dalla giustizia in senso generale.

Si occupa anche del problema se la giustizia domestica *permetta le punizioni corporali*.

Giuristi e legislatori medievali useranno il termine *verberare* e *verberatio* per indicare il potere del padre sui figli, del marito sulla moglie, e del padrone sui servi.

La *mutilazione* comporta il venir meno dell'integrità del corpo.
La *verberatio* consiste solo in dolore, e non danneggia il corpo.

Pertanto, Tommaso le sanzioni fisiche sono distinte in due categorie:

* Pene più gravi, che ledono l'integrità fisica. Ad es., il taglio di una mano (diffuso nei paesi slavici), il taglio del naso, la pena di morte.
* Pene che infliggono solo un *senso di dolore*, che non intaccano il corpo.

Entrambi i tipi di pene presuppongono un *fondamento* per poterle infliggere.
Le *pene devono essere previste dalla giustizia*, e quindi chi viene punito deve essere *soggetto alla giurisdizione* di chi punisce, *altrimenti si tratta di un danno illegittimo*.

Pertanto, solo chi ha la potestà su un altro può lecitamente verberarlo.
La verberatio non si limita alla frusta, ma indica l'uso di qualsiasi strumento adatto a causare dolore senza ledere l'integrità fisica. Ad es., le mani, un bastone, etc.

Il *fondamento giuridico* è l'essere *soggetti ad una giurisdizione*.

## Tommaso D'Aquino: comunità perfetta (8m)

Il padre ha il potere di punire, ma non può esercitarlo in maniera tirannica ed arbitraria, ma *solo per disciplinare e rieducare*.

Tommaso D'Aquino cerca il *limite per la violenza lecita* all'interno di una *famiglia patriarcale*.

La punizione inoltre deve essere *moderata*, non eccessiva.

Tommaso D'Aquino confronta l'economia e la politica, e fa il confronto in relazione alla pena legittimante applicabile.

La *civitas, lo Stato* è una *comunità pefetta*, che include diritti e doveri nel massimo grado.

Pertanto, il *principe* a capo della comunità perfetta ha un *potere di coercizione perfetto*, senza limiti, e quindi può infliggere *pene irreparabili*: la *pena di morte* e la *mutilazione*.

Il *padre e padrone* si trova all'interno della *comunità domestica*, che però è imperfetta, perché l'economica (famiglia) presuppone la politica (Stato).
Quando il padre esce di casa, diventa un cittadino della polis, quindi la sua autorità è limitata.

Pertanto, anche il *potere di coercizione è imperfetto*, e può applicare solo *pene non irreparabili*, come la verberatio.

## Domanda: differenza fra comunità perfetta ed imperfetta (19m)

La comunità perfetta è al livello della polis, o Stato, che *non ha altri al di sopra di se*.

La comunità imperfetta è la famiglia, che al di sopra di sé ha lo Stato.

## Verberatio nella pratica (20m)

Nella pratica, non c'erano dubbi sul fatto che il padre potesse picchiare ma non ucciderli.

I teologi hanno il merito di *analizzare razionalmente* il fondamento dei poteri, e di *definire i limiti* di questo potere.

Il termine *verberatio* non è stato tradotto perché indica qualsiasi tipo di punizione che non causi lesioni fisiche.
Il limite si applica ai figli, servi e moglie.

Se la punizione eccede i limiti della verberatio, diventa un peccato/reato.

La Summa di Tommaso D'Aquino è teorica, ma avrà un'influenza sulla pratica.

Il potere di correzione contro la moglie è il più limitato, e la Rota romana già nel '700 condanna le violenze psichiche contro la moglie.

Il potere di correzione è maggiore verso i figli, e massimo verso i servi.
Nella prassi, è sempre stato vietato uccidere i figli, ma in alcuni casi rari e particolari, non ammessi in teoria ma presenti nella prassi, era possibile uccidere i servi.

## Odofredo (27m)

La distinzione fra diritto pubblico e privato è conosciuta sia ai romanisti antichi, sia ai giuristi medioevali che studiavano il diritto romano e canonico.
Tuttavia, è una distinzione con scarsa rilevanza pratica, perché lo Stato non aveva un'amministrazione pubblica, come quella che si svilupperà nell'Ottocento.

Lo Stato antico si limitata a dichiarare guerre, concludere la pace, raccogliere tributi, e far applicare alcune norme.
Tuttavia, i giuristi si pongono comunque il problema.

Odofredo è un giurata della metà del Duecento, e definisce una gerarchia:

* L'uomo nasce per la riverenza a Dio, *poi per il padre*, ed *infine per la patria*.
* Tuttavia, *l'obbedienza alla patria prevale su quella ai genitori*, quando si tratta di *andare in guerra*.

È una situazione analoga al peculio castrense dei romani, dove la patria potestà viene subordinata alle esigenze dello Stato.

Mentre nella Roma repubblicana prevaleva l'autorità privata su quella pubblica (il caso del figlio magistrato), nella Roma imperiale l'autorità pubblica prevale su quella privata.

Ad es., il padre che si trovava a cavallo scende in omaggio al figlio, che era console.
Tuttavia, nel privato (a casa) il figlio console si siede dopo il padre, e gli dà il posto.

## Brocardo: chiunque in casa sua è detto un re (33m)

Questo brocardo indica la valenza politica della famiglia medievale, e della sua analogia con il potere pubblico.
Gli autori tradizionalisti vedono lo Stato come un insieme di famiglie, dove l'unità fondamentale non è l'individuo, ma la famiglia, ed il Re è il padre dei padri.

Le strutture sociali più antichi erano sempre fondati sulla famiglia e su legami di sangue.

Secondo Aristotele, la famiglia ha una *valenza politica*, ed il padre è una sorta di *Re*:

* Può emanare leggi (ordini).
* Può impartire sanzioni (con il limite che deriva dall'autorità imperfetta), etc.

I canonisti riportano spesso un aneddoto su Re Riccardo, che dimostra la duplice natura della famiglia:

* Il Re va a caccia nel bosco, si perde, e trova la casa di un contadino.
* Il contadino dà uno schiaffo a Riccardo, affermando che nella sua casa, è come se lui fosse il re.
* Quando il Re torna a corte e chiama il contadino, il contadino si prostra davanti al Re, ma non viene punito per lo schiaffo, il Re riconosce l'autorità che il contadino aveva in casa.

## (Inizio raccolta firme) (41m)

(Fino alla fine della registrazione.)

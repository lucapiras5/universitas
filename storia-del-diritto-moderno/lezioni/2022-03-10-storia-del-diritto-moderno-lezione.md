# 10 marzo

<!--
vim: spell:spelllang=it
-->

## Servi di famiglia (0m)

Anche i servi rientrano nel diritto di famiglia.
Secondo Aristotele, i servi erano uno dei possibili destinatari del padre di famiglia.
Lattanzio ricordava che il diritto romano usava procedure molto simili per l'emancipazione dei servi e dei figli.

Per servi si intende specificamente il *servo di famiglia*, che *lavora presso la domus*.

*Famulus* è il termine latino per indicare il servo di famiglia.
In italiano, il *famulus* viene chiamato *famiglio*.

La potestà del padre di famiglia sui servi di famiglia è *dispotica*, o *erile*.

*La loro posizione è ambigua*, tra *essere parte della famiglia* ed *essere lavoratori*.
Ad es., prendono il *nome* dalla famiglia presso cui lavorano.

## Ippolito Bonacossa (5m)

Scrive un trattato sui servi di famiglia, e discute i principali problemi che li riguardano.

Il primo problema è *se il servo rappresenti la persona del padrone*.
*Quello che fa il servo rappresenta il padrone, ma non viceversa*.

Ad es., se un nobile viene insultato da servi di un altro nobile:

* Non li sfida a duello, e li fa solo bastonare, perché erano di ceto diverso.
* Tuttavia, si considera ingiuriato dal padrone dei servi, perché i *servi sono strumenti animati del padrone*.

## Torquato Tasso (8m)

Scrive che sul servo di famiglia si riflette il rango del padrone, ed i servi di persone più importanti sono più importanti di servi di persone meno importanti.

Il servo è *pars domini* così come il figlio è pars patris.

La *percezione sociale* è *unidirezionale*, quello che fa il servo implica il consenso del padrone.

## Conseguenze giuridiche (9m)

*L'offesa del servo* è *un'offesa del padrone*, e *l'offesa al servo* è *un'offesa al padrone*.

Il problema della *mercede* (mantenimento) dei servi è discusso, e dipende dalle consuetudini locali.

I rapporti di servitù sono raramente formalizzati in contratti di lavoro.

I servi di famiglia devono fare *tutto quello che gli chiede di fare il padrone*, e dovrebbero *limitarsi ad atti legali*.

I nobili erano circondati da servi quando si trovavano in pubblico, che potevano essere armati per difendere il padrone.
Per il diritto comune, i servi non sarebbero tenuti ad attenersi ad un ordine illecito.

I *servi raramente sono pagati*.
Le commedie del tempo spesso rappresentavano *servi che rubavano dal padrone il salario concordato*, ma non pagato.

I giuristi discutevano se il padrone poteva cacciare di casa il servo malato, per evitare di pagarlo.
Può farlo nel caso di assenze brevi, nel caso di assenze lunghe decide il giudice.

## Serve domestiche (19m)

Le famiglie povere consegnavano le figlie in una forma di quasi-adozione ad un nobile ricco, e lavoravano per ottenere una dote.

Spesso le serve di famiglia finivano per avere un figlio.
Nel caso della *seduzione della serva di famiglia* vige *un'inversione dell'onere della prova*, e la serva deve provare la sua integrità morale.

Nel caso delle donne libere, i giuristi presumono che sia stata sedotta.

Se la serva di famiglia dimostra la sua integrità morale, la *pena per il padrone* era *limitata al pagamento della dote*.

Talvolta le serve di famiglie seducevano apposta il padrone, per poter ottenere una dote.

## Poteri correzionali del padrone (26m)

Secondo Ippolito Bonacossa:

* I furti del servo rientrano nella giurisdizione domestica, e vanno puniti in maniera modesta.
* In caso di recidiva, il servo deve essere impiccato.
* Il padrone *non ha un potere di vita o morte sul servo*, e deve *richiederla al giudice*.
* L'impiccagione è la modalità di esecuzione tipica per i non-nobili, data la sua natura infamante.

Secondo Alessandro Tartagni:

* Una serva di famiglia viene scoperta di furto domestico.
* Il figlio della padrona la punisce in maniera eccessiva, usando una frusta quadruplicata.

Secondo Girolamo Cardano:

* I *servi adolescenti* devono essere *puniti dal padrone*, e *non dal padre del servo*.
* Il padrone non deve delegare la punizione al padre, il potere del padrone prevale sul potere del padre.

## Rapporto fra giusnaturalisti ed illuministi (34m)

I Giusnaturalisti hanno uno scarso impatto sulla società.
Gli Illuministi non si occupano di tutto il diritto, ma solo degli aspetti da riformare, e si concentrano in particolare sulla patria potestà.

Gli Illuministi riprendono le idee presentate nei lunghi trattati scritti in latino degli Giusnaturalisti, e le presentano in maniera più accessibile, con trattati brevi in lingua volgare.

## Critica giusnaturalista (40m)

I *giusnaturalisti* pongono tre interrogativi riguardo la patria potestà: *il fondamento, la titolarità, l'estensione*.

Il *problema del fondamento* è il *più importante*.
Il fondamento tradizionale è quello *gerarchico, di natura*.

In linea generale, secondo i giusnaturalisti *ogni società è fondata su un contratto sociale*.
*Anche la società domestica* è fondata su un contratto, che ha una *funzione utilitaria*.
I figli degli uomini devono essere mantenuti ed educati per un periodo lungo.

Di conseguenza, la *patria potestà dura solo fino a quando permane la sua causa*.
Il potere del padre è *necessario e funzionale* all'educazione dei figli.
Quando i figli sono indipendenti, il padre *non ha più* un potere sui figli.

Riassumendo, il *fondamento è nel contratto e nella necessità naturale di allevamento*, e *non nella superiorità gerarchica*.

## Titolarità (50m)

Esistono varie posizioni, ma l'opinione comune è la *bititolarità* della potestà dei genitori.

In *caso di disaccordo prevale il padre*.
Tuttavia, rispetto alla struttura tradizionale *la madre subentra al marito, e prevale sul nonno o parente paterno*, se il marito non può esercitare la patria potestà.

La bititolarità è ripresa anche dal codice napoleonico.

## Estensione (55m)

I giusnaturalisti sono favorevoli ad una limitazione.

## John Locke (56m)

Locke è un giusnaturalista inglese.
Scrive una polemica contro un trattato di Filmer, chiamato "Il Patriarca", che conteneva una concezione tradizionalista della famiglia e dello Stato.

Locke si chiede perché la *concezione funzionale-utilitaria e contrattualistica* sia diventata un *potere assoluto dei padri*.

Secondo Locke bisogna distinguere due poteri:

* Il *potere del padre* sul figlio *termina con la maggiore età* del figlio.
* Il *rispetto del figlio al padre* è fondato sul *principio di reciprocità*, è *perpetuo*.

Il *potere di tutela* ed il *diritto al rispetto* sono stati *confusi*.

Il *diritto di tutela* è un *privilegio dei figli, e non un potere del padre*.

Nella storia si è persa la differenza fra i due livelli della patria potestà.

## Domanda: estensione della patria potestà (1h 8m)

Per tutti i giusnaturalisti, *l'estensione* è *modesta* ed è *limitata dalla funzione* di rendere il figlio autonomo all'interno della società.

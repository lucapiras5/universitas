# 9 marzo

<!--
vim: spell:spelllang=it
-->

## Riassunto (10m)

In Francia si usano gli atti rispettosi e il ratto di seduzione.

Il sistema più comune era quello di prevede sanzioni patrimoniali a carico dei figli, senza incidere sulla validità del matrimonio, che è competenza del diritto canonico e dei tribunali episcopali.

## Grida di Modena (12m)

Le leggi di antico regime (prima di Napoleone) erano più discorsive.
Dopo Napoleone, si adotta uno stile più tecnico.

La *grida riguarda gli "stupri"*, che includono qualsiasi rapporto di una donna non sposata con un uomo, e non solo le violenze.

Da questa grida, emerge:

* *L'interesse dello Stato* a conservare il ceto, perché i genitori possono essere *d'accordo con matrimoni di disparaggio*.
* Il fatto che si erano compiuti *matrimoni senza le pubblicazioni*.

## Sanzioni per gli uomini (22m)

La grida prevede una serie di sanzioni per gli uomini:

* Sono espulsi in maniera perpetua dal ceto della nobiltà, e perdono tutti i relativi privilegi.
* *Perdono la legittima* nei beni paterni e materni.
* Rimangono *solo gli alimenti*, nella misura determinata.
* *Perdono i fedecommessi ed i feudi*.

In altre parole, è *come se i figli non esistessero più* ai fini della successione.
Inoltre, si applica una *pena afflittiva*.

La *donna perde tutte le aspettative ereditarie*.

Nel caso di *matrimoni di disparaggio con non-nobili*, si applica una pena afflittiva oltre che contro lo *sposo non nobile*, anche contro la *famiglia*.

## Umanesimo (29m)

A partire dal Cinquecento, i ceti di cultura più alta diventano diffidenti verso la patria potestà e la figura del padre.
Viene meno la fiducia nell'idea che il padre faccia per definizione il bene dei figli, e quindi che bisogna avere una fiducia incondizionata.

Durante la Rivoluzione francese, si metterà in pratica quanto teorizzato, e le nuove leggi trasformano radicalmente la patria potestà.

## Michel de Montaigne (31m)

*Michel de Montaigne* scrive un saggio sul *rapporto fra il padre ed i figli*.

Il primo problema di cui tratta è la *successione*.
Propone una *maggiore condivisione dei beni* nei confronti dei *figli adulti*, che potrebbero beneficiare di una quota dell'eredità per iniziare la loro attività.

Critica anche l'uso dello *ius corrigendi*.
Il figlio deve essere convinto ed educato, e non picchiato.
De Montaigne scrive che il *padre deve essere amato piuttosto che essere temuto*.

Propone il passaggio alla *famiglia affettiva*.
Il passaggio alla famiglia affettiva non significa che nelle famiglie tradizionali non c'era affetto verso i figli.
Le testimonianze precedenti erano fondate su una selezione delle fonti per dimostrare un assunto.

La *distribuzione più giusta* dei beni è *quella dell'uso del paese*.
Una delle leggi della Rivoluzione *abroga il testamento*, che viene visto come uno *strumento di ricatto ed abuso*.

Nell'antico regime, la *diseredazione* viene vista come il *fulmine della patria potestà*.

*Napoleone* introduce un compromesso:

* Abroga la diseredazione.
* Reintroduce il testamento, e prevede una quota disponibile per il de cuius.

La *preferenza per il figlio* nelle successioni solo perché portano avanti il nome della famiglia è considerata un "capriccio", e sono sopravvalutate.

Opinioni simili nel Cinquecento erano condivise da pochi intellettuali.
Gli Illuministi riprenderanno la critica della "tirannide paterna".
La cultura dotta diventerà legge con la Rivoluzione e Napoleone.
Si svilupperà nel massimo grado fra l'Ottocento e Novecento.

Parallelamente, la cultura patriarcale che mantiene tradizioni e rapporti tra padre continua a sopravvivere nel tempo.

## Erasmo da Rotterdam (48m)

*Erasmo da Rotterdam* rimase *cattolico* durante il protestantesimo, anche se era *critico* verso la religione.

Aveva un notevole interesse verso l'educazione.
Secondo gli Umanisti, cambiare l'educazione permette di cambiare l'uomo.

Erasmo critica l'uso della violenza per educare i figli.
Cita esempi biblici, ma afferma che erano punizioni appropriate per l'età antica.

Si deve *educare* il figlio, e usare il *castigo corporale come extrema ratio*, e comunque *nel rispetto della persona e del pudore*.

## Riassunto: Umanisti (55m)

Le principali figure degli umanisti proponevano:

* Una *famiglia fondata sull'affetto*.
* *L'eliminazione*, o comunque *forte compressione*, del *potere di correzione fisica*.
* Una riforma sul campo patrimoniale.

De Montaigne ed Erasmo da Rotterdam *non sono giuristi in senso tecnico*, possono essere definiti *politici del diritto*.
Esistono anche giuristi veri e propri (ad es., Beccaria).

## Economica e scienza della casa (59m)

Aristotele distingue la filosofia morale fra etica, economia e politica, le scienze del singolo, della famiglia, e dello Stato.

Dopo il Settecento, scompaiono i trattati di economica perché la famiglia smette di essere un'entità politica.

L'economica si chiamava anche "scienza del buon padre di famiglia", o "scienza della casa".
Includeva temi come: come trattare la moglie, figli e servi, come scegliere la moglie, come fare acquisti per la famiglia, etc.

Anche per Tommaso d'Aquino, la "casa" è un termine intermedio fra individuo e Stato.
Anche i Romani non usano il termine "famiglia", ma preferiscono il termine "casa" per indicare la convivenza della famiglia.

Aristotele non ha "inventato" il concetto di casa, ma lo ha descritto.

# 2021-10-11

## 0:00 Codificazioni nel Regno di Sardegna

- Nel '700, le monarchie assolute italiane ed europee, chi più chi meno illuminata, intraprendono un riformismo moderato per sanare le disfunzioni del sistema giuridico
- In alcuni casi, si arriva anche a tentativi di sistemazione complessiva, almeno per quanto riguarda il diritto regio, ossia le leggi, costituzioni, bandi, editti, ecc... emanati dal detentore del potere
- Nel 1723 Vittorio Amedeo II (re di Sardegna) emana per primo una raccolta di leggi e costituzioni, successivamente aggiornata nel 1729 e 1770
- Tra il 1796 e il 1799 parte d'Italia viene conquistata da Napoleone, e la raccolta di Vittorio Amedeo II sarà abrogata nei territori del regno d'Italia napoleonico
- Nel 1806, sarà sostituita dal codice civile napoleonico, tradotto in lingua italiana, due anni dopo la sua entrata in vigore in Francia
- Con la Restaurazione, dopo il Congresso di Vienna, le leggi e costituzioni sabaude riprendono ad essere vigenti ad opera di Carlo Felice di Savoia
- Nel 1837 sono abrogate e sostituite con un vero codice civile, il cd. cod. civ. "Albertino" (dal nome del Re Carlo Alberto, che lo ha promulgato)
- Il c.c. Albertino non va confuso con lo Statuto Albertino del 1848, promulgato dallo stesso sovrano, ma che invece è una costituzione ottriata, e tratta di diritto pubblico
- L'altra codificazione che viene promulgata ed ha effettiva vigenza è quella del Ducato di Modena

## 5:44 Codice penale Leopoldino

- Più spesso, i tentativi di riforma e di organizzazione sistematica delle leggi positive si limitano solo ad un ambito del diritto
- Il Codice Leopoldino è il regolamento criminale promulgato da Pietro Leopoldo in Toscana
- È un vero codice penale, fondato sui principi dell'illuminismo penale, che erano stati diffusi in Europa da Cesare Beccaria
- Prevede l'unità del soggetto giuridico in materia penale, il principio di legalità, la mitigazione delle pene, l'abolizione della pena di morte, il riconoscimento della funzione rieducatrice della pena oltre che di prevenzione speciale e generale

## 7:44 Repubblica di Venezia

- Gli ultimi decenni del '700 sono gli ultimi decenni della indipendenza plurisecolare della repubblica di Venezia
- Sarà prima conquistata dall'esercito napoleonico, e dopo la Restaurazione sarà inclusa nella giurisdizione del cd. "Lombardo--Veneto", sotto gli Asburgo d'Austria
- Sul finire del '700 la Repubblica di Venezia pubblica due consolidazioni di settore, chiamate "codici" (che però non erano veri codici, secondo i criteri tecnico-giuridici moderni)
- Sono il codice feudale, ed il codice per la veneta mercantile marina, e consistono nel riordino delle consuetudini e leggi vigenti in due settori fondamentali per la vita della Repubblica
- Il codice feudale era necessario, perché la Repubblica di Venezia era un'oligarchia aristocratica, fondata su una gerarchia feudale
- Il codice dei commerci era necessario per regolare i commerci via mare, con il Medio Oriente e le Indie

## 11:36 Ducato di Modena

- Il Duca di Modena Francesco III regna fra gli anni '30 e '40 del '700, e la sua azione riformista tocca aspetti importanti
- Era discendente di due casate, gli Estensi (italiani) e gli Asburgo (austriaci), imparentate per politiche matrimoniali
- Dalla parte degli Asburgo, recepisce le politiche illuminate riformiste di Maria Teresa e dei suoi figli Giuseppe II e Pietro Leopoldo
- La giurisdizione del Ducato di Modena includeva anche Ferrara e Reggio Emilia, e veniva chiamato "Granducato di Modena, Ferrara e Reggio Emilia"
- Le riforme riguardano interventi legislativi volti a riformare il processo civile, la leva militare, l'istituzione di un avvocato generale e dell'avvocato dei poveri, che si faceva carico della difesa degli indigenti a livello centrale
- L'avvocato dei poveri era una figura più velleitaria che altro, e si limitava ad una difesa di facciata, ma era comunque un'espressione delle istanze di riforma

## 16:12 Ducato di Modena: Supremo consiglio di giustizia

- <16:12> Nel 1761 viene istituito il supremo consiglio di giustizia, l'ultimo dei grandi tribunali di antico regime
- I giudici sono nominati dal sovrano a vita, e svolgono anche il ruolo di consiglieri del sovrano
- Ha una giurisdizione in appello rispetto alle sentenze di primo grado del ducato, e alcune competenze in via esclusiva
- Ha l'obbligo di motivare le proprie sentenze

## 17:22 Ducato di Modena: Obiettivo delle riforme

- L'obiettivo delle riforme nel Ducato di Modena è di attuare la politica della pubblica felicità attraverso buone leggi
- In generale, gli Asburgo sono una dinastia che si dedica al miglioramento delle condizioni dei propri sudditi, con un attitudine da "padre" oltre che "padrone"

## 19:04 Francesco III: prima deputazione

- A metà del '700 Francesco III istituisce una commissione chiamata "deputazione", per raccogliere tutto il materiale giuridico presente nel regno, e compiere un'operazione analoga a quella compiuta dal Re di Sardegna
- Bartolomeo Valdrighi è il giurista nominato per l'operazione, ed era vicino a Muratori (l'opera "I difetti della giurisprudenza" era stata pubblicata pochi anni prima, nel 1742)
- L'oggetto della prima deputazione è molto ampio e riguarda tutto il diritto vigente, ma dopo 10 anni la commissione non ha ancora terminato i lavori

## 21:28 Francesco III: seconda deputazione

- Il ritardo nei lavori porta il Duca a restringere l'obiettivo ai soli bandi, editti e leggi ducali
- Viene nominata una seconda deputazione, sotto la guida di Galafassi
- Nell'arco di qualche anno riesce a presentare al sovrano un corpo di leggi organizzato in maniera sistematica
- Il codice "Leggi e costituzioni di S.M. Francesco III Duca di Modena" viene promulgato nel 1771 in 2 volumi, divisi per materia in 5 libri
- Riprende l'organizzazione delle materie contenuto nella consolidazione piemontese

## 23:36 Codice estense: fonti del diritto

- Viene chiamato "codice estense", perché anche se non è propriamente un codice in senso moderno, vi è molto vicino
- Nel proemio/dichiarazione di intenti del sovrano, è esplicitato che le altre fonti del diritto vigenti devono essere ritenute abrogate, anche se vigenti da secoli, con l'entrata in vigore del codice estense
- L'unica eccezione è il diritto comune (romano--giustinianeo e canonico), come unica fonte sussidiaria abilitata a colmare i vuoti non risolvibili
- È una disposizione di procedura, rivolta ai giudici civili e penali, se non riescono a trovare l'articolo applicabile al caso di specie, anche ricorrendo all'analogia, devono ricorrere al diritto comune
- Dopo la promulgazione del codice nel 1771, nel Ducato estense vigono solo 2 fonti (codice e diritto comune), mentre nella giurisdizione sabauda, con la riforma del 1770 le fonti da 3 diventano 4 (si aggiungono i precedenti giudiziari), pertanto a Modena si è più vicini alla forma del codice moderno

## 28:28 Codice estense: non-originalità e ripubblicazione

- Le leggi ducali riversate nel codice estense non sono leggi nuove create per l'occasione, ma sono diritto previgente
- A differenza del codice sabaudo, manca l'inscriptio (l'indicazione della sede originale del diritto previgente, ad es. legge, decreto, ecc...)
- Anche se manca la novità dei contenuti (requisito necessario del codice), la loro ripubblicazione può essere considerata una sorta di "materia nuova"

## 30:32 Codice estense: interpretazione autentica

- L'interpretazione autentica delle norme incerte, dubbie o poco chiare non è di competenza del sovrano (come nella consolidazione piemontese)
- È rimessa al Consiglio supremo di giustizia (il grande tribunale del Ducato), su istanza delle parti o della magistratura ordinaria
- Si voleva prevedere la pubblicazione annuale delle decisioni del grande tribunale, in modo da creare una serie di precedenti ineludibili
- Tuttavia, l'interpretazione autentica è stata richiesta infrequentemente, le raccolte non sono state pubblicate a stampa, e non hanno avuto l'effetto che la commissione si aspettava

## 33:27 Codice estense: sorte storica

- La sorte del codice estense fu simile a quella della consolidazione piemontese
- Viene abbandonato dopo la discesa delle armate francesi, perché i sovrani assoluti non erano in grado di resistere con i loro eserciti
- Anche il Ducato di Modena rientra prima tra le Repubbliche giacobine, e poi nel Regno D'Italia
- Nel 1815--1816, durante il Congresso di Vienna viene riportato in vigore
- Il Ducato di Modena emana un nuovo, vero e proprio codice solo negli anni '50 dell'800
- Il Codice estense quindi continua a vigere per un trentennio, ma data la situazione politica (pacifica) ed economica (agiata) nel Ducato di Modena, l'uso di un codice ormai "datato" non costituisce un problema

## 37:37 Domanda: se dopo il 1861 il Ducato di Modena poté conservare le proprie leggi

- Dopo il 1861, come per tutte le monarchie preunitarie, ci fu un periodo di interregno nel Ducato di Modena
- Era necessario creare un nuovo codice per il nuovo regno d'Italia, e i Savoia avevano assunto la posizione di guida nel Risorgimento
- Nel 1861 viene esteso a tutta Italia il Codice Albertino del 1837, e vengono abrogate tutte le codificazioni successive alla Restaurazione, compreso il codice estense (nella versione della metà dell'800)
- Nel 1865--1866 si arriva alla promulgazione del primo codice civile unitario per il regno d'Italia, un codice nuovo, ma ispirato ai codici precedenti
- Rimangono in vigore i codici penali delle monarchie preunitarie, per le particolarità della legge penale (è strettamente legata al potere politico, e sono presenti delle incompatibilità, come il codice Leopoldino in Toscana che non prevedeva la pena di morte, a differenza degli altri codici).
- I codici penali preunitari rimangono in vigore fino all'elaborazione del codice unitario.
- Nel 1891, dopo 30 anni di vigenza di più giurisdizioni e codici penali, si arriva alla redazione del codice Zanardelli

## 41:51 (Inizio pausa)

## 56:31 (Fine pausa)

## 56:40 Francia nel '700

- La Francia non è uno dei protagonisti del riformismo del ´700
- Nel diciottesimo secolo, l'ultimo secolo di antico regime, le monarchie di Luigi XV e Luigi XIV sono caratterizzate da grandi tensioni
- L'aristocrazia feudale (il primo stato) supportava la monarchia, e minacciava eversioni se fossero stati toccati i loro privilegi (leggi, riti, giurisdizione speciale)
- La borghesia (il secondo stato) pretendeva, e non più solo supplicava nei Cahiers de doleances di avere una rappresentanza politica, in virtù del potere economico che superava quello dell'aristocrazia terriera
- La borghesia esercitava l'attività commerciale e mercantile, mentre l'aristocrazia era legata all'attività agraria, esercitata con modalità arretrate, senza investire in miglioramenti, e affidata a terzi
- Il terzo stato è il popolo operaio, artigiano, è privo di una stabile fonte di reddito, viene influenzato dai soggetti che hanno una maggiore capacità economica

## 1:01:09 Francia nel '600

- Il '600 era stato un secolo di progresso politico ed economico, ed espansionismo sotto Luigi XIV ed il primo ministro Colbert
- Il Re allarga i possedimenti coloniali francesi mediante una politica espansionistica
- Colbert riordina il diritto vigente, senza ambizioni di codifica, ma sapendo che è necessario riordinare i settori del diritto fondamentali per il buon funzionamento dello Stato
- Con la promulgazione di quattro ordonnances (ordinanze) regie (diritto civile, procedura civile, diritto criminale, diritto commerciale), analoghe ai moderni testi unici, che raccoglievano tutto il diritto vigente, si chiarisce il diritto vigente per gli operatori giuridici ed i sudditi

## 1:04:16 Ordinanza sul commercio: separazione del diritto commerciale

- L'ordinanza sul commercio è importante, perché stabilisce la tradizione di separare il diritto commerciale dal diritto civile
- La distinzione fra diritto commerciale e civile sarà ripresa anche dai codici napoleonici, e successivamente anche nei paesi europei ispirati al modello francese
- In Italia, sia nei regni preunitari che nel regno unitario, i codici saranno mantenuti separati
- Saranno riuniti sono nel codice civile del 1942, quando il legislatore procede alla "commercializzazione del diritto civile"

## 1:06:14 Ordinanza sul commercio: statalizzazione del diritto commerciale

- L'ordinanza sul commercio segna anche la statalizzazione del diritto commerciale
- La monarchia diventa una parte attiva nella definizione e controllo sull'osservanza delle norme di commercio, e sottrae la competenza alle corporazioni
- Precedentemente, le corporazioni delle arti e mestieri (di tradizione medievale) emanavano statuti per le singole branche e settori del commercio ed artigianato
- Inoltre, ne garantivano l'osservanza mediante i tribunali dei mercanti, interni alla corporazioni, che costituivano una giustizia speciale
- L'ordinanza sul commercio istituisce i tribunali di commercio sovrani, composti in parte di magistratura ordinaria ed in parte di giudici non togati, proposti dalle corporazioni, ma nominati dallo stato
- Lo Stato assume il controllo sull'amministrazione della giustizia nell'ambito commerciale, precedentemente gestita da privati mercanti

## 1:08:51 Luigi XIV, ultima convocazione degli Stati generali

- Luigi XIV era un sovrano assoluto (era nel '600), l'Illuminismo era ancora distante
- Durante il suo regno gli Stati generali sono convocati per l'ultima volta
- Gli Stati generali sono l'assemblea dei tre "stati" in cui era strutturata la società francese
- I rappresentanti degli stati portavano al sovrano le richieste contenute nei cahiers, di intervenire in ambiti problematici nel regno
- Per tutto il secolo successivo, gli Stati generali non saranno comunicati, il sovrano temeva che la loro convocazione avrebbe causato rivolte incontenibili
- Tuttavia, è proprio l'inerzia del sovrano che alimenta la volontà dei moti rivoluzionari del 1789
- La Francia rimane fuori dal riformismo settecentesco illuminato

## 1:12:10 Prussia e Impero asburgico

- Sono i due regni di lingua tedesca
- L'impero asburgico controllava il Sacro Romano Impero, ma la giurisdizione era limitata solo all'Austria, Ungheria e parte dei Balcani
- Il regno di Prussia occupava la parte oltre il Reno dell'attuale Germania, fino al mare del nord, e presentava una grande varietà di poteri politici
- Esistevano signorie feudali, ecclesiastiche, le cd. "libere città" (la versione prussiana dei comuni italiani)
- Le libere città avevano mantenuto una forte autonomia rispetto al potere sovrano centrale perché erano il centro di commerci, erano ricche, e avevano i propri statuti ed una propria giurisdizione
- Ad es., Monaco di Baviera, Ostenda... erano città con un porto ed un affaccio sul mare
- Il Re di Prussia doveva governare una realtà politica eterogenea e non centralizzata
- Il modello di antico regime della divisione della società in classi è particolarmente marcato nell'area germanica
- Le Stände comprendevano l'aristocrazia, borghesia, e classi lavoratrici della terra, e ogni Stand aveva una giurisdizione, tribunali e leggi diversi

## 1:16:44 Re di Prussia assoluti: giusnaturalismo oggettivo

- Federico Guglielmo I e Federico II sono gli esponenti dell'assolutismo settecentesco
- Sia in Prussia che in Austria (con gli Asburgo) erano nate e si erano sviluppate le tesi del giusnaturalismo tedesco o "oggettivistico" (ad es., Leibniz, Wolff, Cocceius...)
- Il giusnaturalismo oggettivistico non teorizza l'esistenza di un monarca, soggetto superiore, che espone le leggi di natura, ma che piuttosto esiste già un sistema oggettivo di leggi di natura, ed il sovrano deve solo tutelarne l'effettività

## 1:20:07 Federico II: Cocceius

- Federico Guglielmo II chiede al suo cancelliere Cocceio di investigare lo stato del diritto nel regno, e di provvedere a raccoglierlo ed organizzarlo
- Cocceius era un giusnaturalista, ed identificava il diritto di natura con il diritto privato romano
- La sua opera principale è "Elementa iustitiae naturalis et romanae", dove espone la sovrapposizione fra la giustizia naturale e romana
- La scelta del diritto romano era anche una scelta funzionale, perché semplificava la produzione della raccolte di diritto naturale
- La sua proposta non è appoggiata dall'aristocrazia e da Federico II, che volevano una raccolta di diritto di natura che fosse ispirato ai principi consuetudinari del diritto germanico

## 1:25:04 Federico II: pamphlet

- Federico II era un sovrano colto, e si interessava alla letteratura politica e giuridica
- Scrive un pamphlet in francese (la lingua comune usata dai riformisti nel settecento) che ha larga circolazione, e tratta della ragione per creare o abrogare le leggi
- Mentre Cocceius lavora al riordino del diritto, Federico II ottiene dei risultati nel campo del diritto processuale civile

## 1:26:41 Federico II: codice processuale civile

- Il riformismo di Federico II porta alla creazione di un codice di procedura civile
- Inizialmente, nel 1747 si promulga un codice di procedura civile solo per la Pomerania, che era uno dei possedimenti feudali nel regno di Prussia
- Dato il buon risultato, nel 1787 viene promulgato un codice di procedura civile per l'intero regno di Prussia

## 1:27:54 Codice processuale civile prussiano

- È stato definito il primo codice di procedura civile illuminista
- Supera la divisione in Stände per quanto riguarda l'amministrazione della giustizia
- Supera le modalità procedurali del diritto canonico, e applica le modalità tradizionali del processo germanico, fondato sull'oralità e pubblicità
- Le forme del processo germanico erano le stesse modalità volute dall'illuminismo
- Il sistema canonico prevedeva un processo scritto e segreto, "in camera caritatis", senza possibilità di verifica dell'attività del giudice
- Il procedimento del nuovo codice processuale è orale e pubblico, viene svolto in aula, vi si può assistere, risulta in una sentenza che deve essere obbligatoriamente motivata
- Si afferma il principio di legalità in materia processuale, le decisioni dei giudici devono essere motivate in diritto
- È un sistema procedurale molto avanzato, e corrispondente ai requisiti del riformismo illuminato

## 1:30:41 Cocceius: conclusione dell'opera

- Cocceius termina il lavoro, e lo presenta al sovrano
- Consiste in due volumi, a cui sarebbe dovuto seguire un terzo, che rappresentavano il risultato dell'unificazione del diritto civile
- Vengono dati alle stampe, e circolano sia negli ambienti colti del regno di Prussia, che all'estero
- Tuttavia, non sono approvati e promulgati dal sovrano, perché erano troppo legati al diritto romano
- Temeva che il popolo prussiano non avrebbe accolto i principi del diritto romano, perché non rispondenti alla loro cultura
- Il "Codice Federico" ha un grande successo a livello puramente intellettuale
- Nell'Enciclopedia illuminista, viene indicato come modello ideale, per la sua corrispondenza al diritto naturale

## 1:35:05 Federico II: ALR

- Rimaneva comunque la necessità di riordinare il diritto in Prussia
- Nel 1794, Federico II promulga l'"Allgemeines Landrecht" (lett. "diritto dei territori")
- Consisteva in una consolidazione, organizzata per materia, delle consuetudini territoriali, e delle leggi regie
- Non c'è nessuna apertura ideale al diritto naturale o romano, è pienamente legato al territorio prussiano e alle sue fonti normative tradizionali
- Era diviso in due parti, la prima parte tratta del diritto privato in senso proprio (gli istituti)
- La seconda parte tratta delle materie nel diritto privato rilevanti per lo Stato (ad es., famiglia, successioni...) che lo Stato avesse interesse a disciplinare, per garantire la pace sociale ed il benessere dello Stato
- Nel 1871, la Prussia accorpa altri territori e diventa regno di Germania, ma l'ALR continuerà a rimanere in vigore fino al 1900, quando viene promulgato il BGB

## 1:39:21 Domanda: perché la visione di Cocceius e Federico II erano diverse

- Sia Cocceio che il sovrano erano ispirati dal giusnaturalismo ideale
- Il problema risiedeva nell'eccesso di affidamento da parte del sovrano della capacità del giurista di interpretare lo spirito della legge nazionale
- Non era un codice creato da una commissione, dove il sovrano poteva richiedere una sua rappresentazione politica, ma erano "codici d'autore", interamente fondati sulla sensibilità del singolo giurista
- Cocceio aveva ricevuto un mandato molto largo, e aveva compilato il codice secondo la sua inclinazione
- Successivamente, Federico II alla fine degli anni '80 commissiona una raccolta molto più concreta, e così viene fatto
- La raccolta di Cocceius e l'ALR sono stati creati da commissioni diverse, e rappresentano due diversi periodi del '700, il primo più teorico ed ideologico (Federico I padre), il secondo più concreto e pratico (Federico II figlio)
- La stessa evoluzione esiste anche nel regno asburgico, con Maria Teresa (madre) e Giuseppe II (figlio)

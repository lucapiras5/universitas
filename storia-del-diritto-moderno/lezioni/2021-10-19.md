# 2021-10-19

## 0:16 Costituzionalismo

- Il costituzionalismo è tensione verso il fissare in un documento legislativo sovraordinato alle leggi positive ordinarie i principi generali rispetto ai quali lo Stato è organizzato o ispirato
- I principi poi diventano diritti che l'ordinamento garantisce ai propri sudditi, ed i principi fondamentali nell'organizzazione
- Il costituzionalismo "contemporaneo" (inteso come il XIX sec., fine del XVIII sec.) è caratterizzato da due componenti, il riconoscimento di diritti fondamentali ed inviolabili, e l'indicazione degli organi, e le modalità della loro formazione

## 3:27 Monarchie assolute

- Nelle monarchie di antico regime, le monarchie assolute erano eredi della tradizione del diritto romano, e del principio del "princeps legibus solutus"
- Il Principe non deve rispettare le leggi, perché è lui stesso l'autore delle leggi
- Era una formula contenuta nel codice giustinianeo, ed era stata reinterpretata dalla scienza giuridica medievale per affermare il sovrano assoluto
- Nella Francia del 1600, sotto il regno di Luigi XIV, si solidificano le cd. "consuetudini costituzionali", che determinano le prerogative e limiti del potere sovrano

## 8:15 Consuetudini costituzionali della monarchia francese

- La monarchia francese era caratterizzata da due principi
- Secondo il principio della successione salica, il primo figlio maschio del sovrano regnante gli succedeva al trono per consuetudine
- L'altro principio è limitataivo dell'assolutezza del sovrano, ed è l'indisponibilità del demanio regio, il patrimonio personale del sovrano
- Anche se il patrimonio era privato, il sovrano non poteva disporne, nemmeno in parte, e doveva trasmetterlo per intero al successore
- È lo stesso principio dei fedecommessi nei patrimoni immobiliari dell'aristocrazia, ma applicato al livello pubblico

## 11:56 Costituzionalismo inglese: origini

- Il costituzionalismo si concretizzerà in documenti e carte costituzionali nell'Europa occidentale
- Trova impulso nel modello della penisola britannica, che continua ininterrotto dalla prima metà del 1200
- È impossibile esportare il modello inglese, ma ci si ispira comunque ai principi fondanti
- La monarchia inglese è dotata di "documenti costituzionali", ma è volontariamente e consapevolmente priva di una "carta costituzionale"
- Non esiste una "costituzione inglese", né c'è mai stato un "momento costituente"

## 15:49 Caratteristiche del costituzionalismo inglese

- È un costituzionalismo sostanziale, fondato su principi e garanzie per il rispetto dei principi
- Non è raccolto in un singolo documento, e ha origine storica consuetudinaria
- La prima fonte sono le leggi, in senso largo (costituzioni, decreti leggi, leggi del parlamento), ma pochi atti legislativi nella storia del regno hanno espresso principi supremi ed inviolabili
- La seconda fonte sono l'interpretazione giurisprudenziale, che ha provveduto a reinterpretare i documenti costituzionali nel tempo, per aggiornarli rispetto alle nuove situazioni politiche, economiche e sociali

## 20:04 Rilevanza costituzionale del common law

- Il sistema giuridico era fondato sulla common law, da non confondere con il diritto comune dell'Europa continentale (il diritto romano e canonico con funzione sussidiaria)
- Piuttosto, è la legge comune, i principi di diritto civile elaborati in via consuetudinaria dalla giurisprudenza e dottrina
- L'eccezione sono gli interventi del legislatore, che sono legati a situazioni contingenti di emergenza
- Il costituzionalismo inglese è fondato sull'interpretazione progressiva e continuo rinnovamento dei principi contenuti nei documenti costituzionali
- La tradizione di common law ha una rilevanza anche ai fini della normativa costituzionale

## 23:51 Rapporti fra Inghilterra ed Europa nel medioevo

- Il common lawn non ha origine da un singolo fattore o periodo da cui ha origine il common law
- L'Inghilterra ha creato un modello originale rispetto a quello europeo di diritto comune
- Prima che l'Inghilterra si consolidasse in una monarchia, era stata terra di conquista
- L'Impero romano aveva cercato di conquistarla, senza riuscirci
- Nel 1100-1200 si era formati rapporti e scambi culturali reciproca con l'Europa
- L'Inghilterra era ancora cattolica, ed i maggiori esponenti del clero inglese veniva a formarsi in Europa presso le grandi sedi vescovili e monastiche europee
- A Bologna era presente un gran numero di studenti inglesi, che venivano a studiare il diritto canonico, e poi tornavano in Inghilterra per esercitare le loro carriere laiche ed ecclesiastiche
- In Inghilterra si era a conoscenza della scienza giuridica dei glossatori, e dell'interpretazione del diritto romano giustinianeo, ed il diritto comune europeo era conosciuto

## 29:10 Conquista normanna dell'Inghilterra

- Sempre nel 1100--1200, l'Inghilterra subisce l'invasione di popolazioni francesi (dalla Normandia), che impongono la loro tradizione giuridica
- I normanni avevano una tradizione giuridica ispirata al diritto romano, ma di diritto consuetudinario
- La Francia era divisa in una regione di diritto consuetudinario, ed una di diritto scritto, la differenza non era nelle fonti, ma in come la fonte veniva utilizzata
- Nella Francia meridionale, i paesi di diritto scritto, vigeva il diritto romano giustinianeo come fonte scritta, interpretato dalla scienza giuridica medioevale

## 33:17 Paesi di diritto consuetudinario in Francia

- La Francia del nord-est era più vicina alla Germania, e faceva fatica a riconoscersi in una tradizione di diritto scritto, anche perché era più lontana dalla sfera culturale dell'Impero romano
- Solo la parte meridionale della Francia era stata conquistata, mentre la parte nord-orientale era rimasta ai Franchi, che volevano conservare le loro tradizioni ed usi
- Il diritto consuetudinario era comunque largamente influenzato dai principi romano-giustinianei, che però non erano considerati come diritto vigente, ma come principi razionali a cui ispirarsi, ma non cogenti

## 36:12 Ragione della differenza fra Inghilterra ed Europa

- La conquista dei Normanni porta la tradizione di diritto consuetudinario in Inghilterra, che continuerà ad evolversi ed adeguarsi alle esigenze moderne in maniera ininterrotta fino ad oggi
- La differenza tra l'Inghilterra ed il resto d'Europa è dovuto alla differenza fra le istituzioni giuridiche e politiche che l'hanno connotata

## 38:17 Documenti costituzionali

- Il primo documento costituzionale è la Magna Charta Libertatum concessa dal sovrano nel 1215 ai grandi feudatari, che come anche in Europa, avevano una forte capacità di influenza sul sovrano, perché costituivano una parte importante dell'esercito
- I feudatari chiedono e pretendono il riconoscimento di alcuni diritti fondamentali (libertates) in una costituzione scritta
- Le libertà che vengono garantite nella Magna Charta possono essere ricondotti a due principi--diritti fondamentali, la libertà e la proprietà, che sono strettamente legati fra di loro
- Il sovrano si fa garante nei confronti dei sudditi--proprietari (l'aristocrazia feudale)

## 43:04 Altri documenti costituzionali

- I constitutional documents si sviluppano dall'elaborazione del binomio "liberty and property"
- Tra il 1200 e 1300, ci sono vari documenti di espressione regia che intervengono in quel senso
- Insieme alla Magna Charta, l'Habeas corpus e lo Statutum de fallagio non concedendo sono i constitutional documents fondamentali dell'età tardo-medievale
- Si afferma il nuovo principio del "no taxation without representation" 
- Il sovrano non può dazi o tasse senza il consenso di chi ha la rappresentanza politica, e questi soggetti erano l'aristocrazia proprietaria, che sedeva nel parlamento

## 47:53 John Locke

- In Europa, fra il 1600 ed il 1800 nascono e si radicano filosofie giuridiche ed ideologiche che avevano come obiettivo comune la riforma del sistema di diritto comune, l'eliminazione delle disuguaglianze di ceto fra i sudditi
- Anche l'Inghilterra è toccata dal giusnaturalismo e dall'illuminismo
- Il giusnaturalismo viene recepito principalmente da John Locke, che nei suoi due trattati sulla forma di governo elabora l'idea contrattualistica dello Stato, che diventerà tipica del Regno Unito
- I principi liberali porteranno all'individuazione di un diritto razionale, di natura, e negli Stati Uniti saranno chiamati "self-evident principles" nella stagione della Rivoluzione americana
- Includono il diritto alla vita, alla sicurezza fisica, all'opposizione alla tirannide, il diritto alla proprietà
- Sono principi innati, che non hanno bisogno di giustificazione, e devono essere garantiti
- Un altro principio teorizzato da Locke è la divisione dei poteri, ed il loro controllo reciproco

## 53:15 Montesquieu

- Al giusnaturalismo si aggiunge l'illuminismo costituzionale di Montesquieu
- In "Lo spirito delle leggi" indica la separazione dei poteri come il rimedio per evitare la degenerazione della monarchia in tirannia
- Montesquieu predilige chiaramente la monarchia tra le forme di governo, ma una monarchia consultiva, e affiancata da un'istituzione collegiale (i Parlamenti), che bilanci il suo potere e possa intervenire se il monarca eccede

## 55:38 Nuovo assetto costituzionale inglese

- Il 1600 vede l'Inghilterra con anticipo rispetto alla Francia, perché viene attraversata da due rivoluzioni
- Non ebbero gli effetti eversivi della Rivoluzione americana, ma risultarono in una modifica delle istituzioni supreme del regno
- Il sovrano esprimeva le tre funzioni (legislativa, esecutiva e giudiziaria) mediante tre organi collegiali (il parlamento, il consiglio, e la corte di giustizia)
- Sono tre funzioni che rimangono di titolarità del sovrano
- Il "King in his parliament" è la funzione legislativa
- Il "King in his council" è la funzione politico-esecutiva, dove il Council è un organo consultivo, con membri nominati insindacabilmente e a vita dal sovrano medesimo
- Il "King in his courts", il sovrano rimane a capo dell'amministrazione giuziaria
- Sono principi legati alla costituzione formale del regno, e sono contenuti nella Bill of Rights del 1689

## 1:00:25 Parlamento in Inghilterra

- Fra il 1600 ed il 1700, lunghe vicissitudine dinastiche mutano la dinastia dominante dagli Stuart agli Orange, agli Hannover
- Dall'inizio del 1700 prende inizio un processo di modifica, in sede di interpretazione, aiutato dall'Act of Settlement di Re Giorgio, che porta ad una progressiva valorizzazione del ruolo e delle funzioni del Parliament e del Council nei confronti del sovrano

## 1:03:07 (Inizo pausa)

## 1:14:27 Parlamento in Inghilterra (cont.)

- Si verifica un progressivo aumento del potere del parlamento verso l'inizio del 1700, e la creazione di un legame "contrattuale" fra il Parlamento ed il governo
- Il governo non è più il "King in his Council", ma adesso è costituito dal solo Council, chiamato "Cabinet"
- Il Cabinet è composto dai singoli ministri, ed è eletto dal Parlamento, si crea un rapporto fiduciario fra i due organi, il Cabinet è tenuto a rispondere davanti al Parlamento, di cui ne è il rappresentante
- Il sovrano era irresponsabile, per la consuetudine costituzionale per cui il re non commette errori, e diventa un soggetto terzo rispetto al binomio Parlamento--Cabinet
- Il King diventa il garante dell'equilibrio, e garante supremo del rispetto dei principi costituzionali del regno, ma non ha nessuna responsabilità diretta
- È una figura che potrebbe sembrare solo di facciata, ma il re è il supremo garante del sistema, proprio perché non è coinvolto nel suo funzionamento

## 1:19:18 Camere del parlamento, elezioni

- Il parlamento inglese, attraverso le progressive modifiche, è organizzato in un'unica camera, la House of Commons, divisa in due parti, la camera bassa e quella alta
- La distinzione fra le due camere è la modalità di elezione, originariamente legate alla proprietà della terra
- Successivamente ci si avvicina al principio di uguaglianza, e alla determinazione di uno dei parlamentari eleggibili per ogni circoscrizione elettorale

## 1:21:12 Due process of law

- Si sviluppa nei secoli del costituzionalismo, ed è derivato dal Bill of Rights del 1680
- Il principio del "due process of law" è il diritto ad avere un giusto processo, regolato dalle leggi del regno

## 1:22:14 Riassunto

- Il modello costituzionale inglese non è suscettibile di imitazione, per la diversa tradizione storica che lo connota, e che gli ha consentito di vivere una stagione costituzionale in senso proprio, senza una carta costituzionale

## 1:23:07 Costituzionalismo americano

- La prima vera Costituzione nasce con un forte legame con la tradizione inglese, anche se in un contesto di insurrezione
- È la costituzione americana del 1782, precedente la Dichiarazione dei diritti dell'uomo e del cittadino del 1789, che le Costituzioni francesi rivoluzionarie del 1791, 1795 e 1799
- I constitutional documents inglesi ed americani sono ancora in vigore, ed i loro principi sono ancora utilizzati per interpretare le nuove leggi
- Il processo costituzionale e costitutivo degli Stati Uniti prende inizio con la Rivoluzione americana
- Intorno agli anni '60 del 1700, le 13 colonie inglesi del Nord America sono governate da governatori inglesi, secondo la tradizione di common law
- Il common law continuerà ad essere usato negli Stati Uniti anche dopo lo scioglimento dei rapporti con l'impero britannico

## 1:26:54 Rivoluzione americana

- Nelle colonie americane, le idee illuministiche di Locke, Montesquieu, Rousseau sono ben conosciute, e la teoria del contratto sociale avrà grande fortuna
- C'è un diffuso malcontento fra le colonie nord-americane, rispetto all'appartenenza ad un impero lontano e poco attento alle necessità delle colonie, che invece producevano grande ricchezza per il regno
- Le colonie non potevano eleggere rappresentanti all'interno del parlamento inglese
- La stagione rivoluzionaria nasce con un fatto ricorrente nella storia del colonialismo americano, l'imposizione di un'ulteriore tassa, questa volta sui francobolli (lo Stamp Act)
- Le colonie invocano l'incostituzionalità della nuova tassa (ma il principio valeva anche per le tasse imposte precedentemente) per la violazione del principio "no taxation without representation"
- Le colonie, non avendo rappresentanti in parlamento, non potevano esprimere l'utilità o gravosità della tassa, e quindi inizia la rivoluzione
- Il movimento rivoluzionario parte da Philadelphia, che è il cuore della rivoluzione, e comporta l'intervento armato dell'esercito inglese
- Nel 1776, dopo la vittoria contro l'esercito inglese, viene proclamata la Dichiarazione di indipendenza delle 13 colonie degli Stati Uniti d'America

## 1:32:55 Dichiarazione d'indipendenza

- La Dichiarazione d'indipendenza non è la Costituzione americana, che sarà pubblicata nel 1787, ma è una dichiarazione di principi "self-evident"
- Contiene 16 articoli, in cui sono fissati i principi inviolabili della vita umana, e dei cittadini degli Stati Uniti d'America (vita, libertà d'espressione, sicurezza, opposizione alla tirannide, diritto di proprietà...)

## 1:34:55 Costituzione americana

- Manca la parte legata all'assetto costituzionale della neonata confederazione
- Alcuni Stati federati cercheranno di elaborare delle proprie costituzioni, e la Costituzione dello Stato del Virginia sarà il modello della Costituzione del 1787
- La Costituzione degli Stati uniti è brevissima, e contiene solo 6 articoli, che fissano l'organizzazione dello Stato
- È stata integrata da leggi espresse dal Congresso, gli emendamenti, che sono stati solo 26 in due secoli
- La Costituzione americana è rigida, e può essere modificata solo con un procedimento complesso, che non è mai stato utilizzato

# 1:39:10 Struttura dello Stato

- La struttura disegnata dalla Costituzione statunitense è una struttura verticistica, basata sulla separazione dei poteri
- Il potere esecutivo è in capo al Presidente, il legislativo è in capo al Congresso, il giudiziario è in capo alla Corte Suprema
- I tre poteri sono soggetti al principio del "checks and balances", e si controllano in maniera reciproca

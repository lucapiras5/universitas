# 23 febbraio 2022

<!-- vim: set spell spelllang=it -->

## Patriarcato (0m)

Esiste la **famiglia naturale**, e la **famiglia individualista o razionale**, fondata sui principi di ragione.

Nella storia esistono **più modelli di patriarcato**, più concezioni del potere che hanno i padri sui figli:

* Ebraico/mediorientale.
* Greco.
* Romano.
* Cristiano, caratterizzato dal fatto che il Vangelo è relativamente antipatriarcale, ed solo con Paolo di Tarso il patriarcato entra nella cultura cristiana.
* Medievale e moderno, nelle sue varianti, che è sopravvissuto fino a 30-40 anni fa, ma i modelli patriarcali continuano ad esistere nella società.

Il patriarcato include anche il problema di genere, e della superiorità gerarchica dell'uomo sulla donna, e dell'anziano sul giovane.

La famiglia patriarcale si identifica nel padre, e viene tutelata a prescindere dell'interesse dei singoli, incluso il padre stesso.
Ad es., il padre potrebbe avere interesse ad abbandonare la propria moglie e prenderne un'altra (**divorzio**), o vendere i beni che ha per prenderne altri più fruttiferi (**fedecommesso**).

L'obiettivo più importante è la **conservazione dei beni della famiglia, e della famiglia stessa**, che **devono durare**.
Il **padre non è un tiranno**, ed il suo compito più importante è di **preservare l'ordine della famiglia**.

Il **padre riduce ad unità** la concezione organicistica della famiglia, è il **rappresentante della famiglia** nei confronti delle **istituzioni** dello **Stato** (potere politico) e **Chiesa** (potere religioso).

Il padre è anche il **veicolo della tradizione**, e *decide come educare i figli*.

Gli Stati fortemente patriarcali:

* Sono detti *familisti*.
* Sono composti di *famiglie*, e *non* di *masse di individui*.
* Il *Re* è detto *Re dei padri*, perché i figli sono *sudditi del Re solo in via indiretta* (sono sudditi del loro padre, che a sua volta è suddito del Re).

## Crisi del patriarcato (8m)

La *crisi culturale e sociale* del patriarcato avviene in due grandi momenti.

Il primo è *l'Illuminismo* (con accenni già nel Rinascimento nel '500).
Gli *uomini di cultura* criticano i *padri tiranni*.
È analoga alla critica contro la figura degli avvocati, che mentre nel medioevo venivano visti come dei "sacerdoti del diritto", adesso vengono visti come soggetti che interpretano la legge come meglio conviene al cliente, o come è più profittevole.
Anche la figura paterna, che gode della piena fiducia dell'ordinamento, e viene esaltata in maniera analoga al monoteismo, viene messa in discussione.

In generale, gli Illuministi criticano la centralità della tradizione, e preferiscono una società basata sul progresso.
Prima degli Illuministi, i tradizionalisti ritenevano che più un istituto è antico, e più e affidabile.
Condorcet afferma che gli istituti antichi devono destare diffidenza, perché la storia non è guidata dalla ragione o da principi di giustizia, ma dal caso e dalla legge del più forte.

La critica alla tradizione comporta anche una critica all'autorità.
Secondo Rousseau, nessuna autorità senza legittimazione democratica non ha titolo per imporsi, e questo vale sia per lo Stato che per il padre.
Si inizia a parlare anche di una famiglia fondata su un contratto sociale.

In questo contesto sociale, la figura del padre viene vista con diffidenza, e non si pensa che sia automatico che il padre faccia il meglio per i figli.
Le nuove leggi codificano questa diffidenza, e limitano la struttura patriarcale della famiglia.
Già la rivoluzione francese, poi il codice napoleonico, ed infine in maniera definitiva le leggi della seconda metà del Novecento riformano il diritto di famiglia.

Il *risultato finale è l'abolizione del patriarcato*, che però:

* Non riguarda tutti gli Stati, l'istituzione del patriarcato rimane in altre culture.
* È *solo a livello formale*, ma il patriarcato rimane a livello di valori condivisi, consuetudini. Ad es., la doppia morale per l'uomo e la donna.

## Autorità paterna ebraica (17m)

Il Decalogo nei primi 3 comandamenti parla dei rapporti fra uomo e Dio, e nei comandamenti successivi parla dei rapporti fra uomini.

Il quinto comandamento riguarda il rapporto con i genitori, e ordina di *onorare il padre e la madre* (mantenere l'ordine nella famiglia) per *avere una vita lunga*.
Il comandamento indica entrambi i genitori, con il padre per primo.

Nella tradizione giuridica europea le fonti religiose non sono applicate direttamente, ma hanno un'enorme influenza culturale.

Il *Deuteronomio* menziona il *diritto del padre di uccidere il figlio disobbediente*, ma con la moderazione del *controllo sociale della polis*, da parte degli anziani della società.

Il libro di Siracide è accettato nella Bibbia cattolica e ortodossa, ma non in quella ebraica.
Raccomanda ai padri di non trattare i figli con affetto, ma di punirlo affinché siano obbedienti.

Il patriarcato ebraico è il più duro fra le religioni monoteistiche.
Il Vangelo è il testo sacro più tollerante, mentre gli islamici si trovavano a metà fra la durezza della Bibbia, e la tolleranza del Vangelo.

Il messaggio biblico è che il padre può fare quello che vuole.
Va reinterpretato alla luce dei vangeli, che danno un messaggio molto diverso.

## Autorità paterna greca (28m)

In Grecia non esisteva un'idea unitaria di patriarcato.
Sulla base delle testimonianze, si può distinguere un modello spartano ed uno ateniese.

## Licurgo (29m)

Licurgo è il mitico legislatore di *Sparta*, come Solone per Atene.

Licurgo stabilisce che *ogni cittadino ha la stessa autorità* sui propri figli e quelli altrui.
È un *modello comunitario*, e non un *patriarcato in senso tecnico*.

La fiducia fra gli spartiati (il ceto dominante a Sparta) è tale che:

* Si ritiene *nessun genitore possa impartire ordini sbagliati* ai fanciulli.
* I *figli sono sottratti dai genitori ad una certa età*, per essere educati alla guerra, l'unico mestiere degno per gli spartiati era di essere soldati.

A Sparta, il potere della famiglia è limitato, a favore della polis.
È una concezione ripresa in parte anche da Platone.

## Codice di Gotina (33m)

Le fonti storiche dimostrano che il patriarcato in Grecia era relativamente mite.

Nel Codice di Gotina, si legge che:

* Finché il padre è in vita, il figlio non può vendere o impegnare i beni del padre.
* Il figlio è libero di disporre di ciò che ha acquistato o ricevuto.
* Il padre non può vendere o impegnare i beni di proprietà del figlio.

Questa libertà patrimoniale è nettamente superiore a quella del diritto romano, dove il principio fondamentale è che quello che il figlio acquista, lo fa per conto del padre, e non ha autonomia patrimoniale, salvo i peculi.

## Platone (34m)

Platone scrive un trattato sulle leggi, e si chiede *se sia lecito che il legislatore possa legiferare sui rapporti fra genitori e figli*, e quello che avviene in casa.

I legislatori moderni regolano il rapporto fra genitori e figli ampiamente.

Platone afferma che la famiglia è una sorta di polis in miniatura, con un capo, dei figli, una moglie.
All'interno della famiglia esistono abitudini, "regole minute", che sono diverse da famiglia a famiglia.

Il legislatore non può ignorare l'eterogeneità delle consuetudini di ogni famiglia.

Anche se il legislatore creasse delle leggi uniformi, non sarebbe possibile punire ogni trasgressione, perché avvengono all'interno delle famiglie.

Uno dei principi generali delle leggi è di *non creare mai leggi inapplicabili*:

* La legge stabilita è inutile, perché non verrà seguita in concreto. Ad es., imporre un limite di velocità troppo basso in autostrada.
* C'è il rischio che i cittadini si *abituino a non seguire le altre leggi*, che diminuisce l'autorità dello Stato.

Portato, per quanto i rapporti interni alla famiglia siano importanti e sia desiderabile regolarli, stabilire delle regole sarebbe più dannoso che altro.

## Aristotele (41m)

Platone immagina la *società come dovrebbe essere*, mentre Aristotele *categorizza* la società come esiste.
Le opere di Aristotele saranno la base del diritto romano, e per mezzo di autori come Tommaso d'Aquino, di tutto il diritto della storia europea fino all'Ottocento.

Aristotele si pone il problema di come debba essere suddivisa la filosofia morale, la branca della filosofia che riguarda i rapporti fra gli uomini.

Il primo livello è *l'etica*, sono le regole che l'uomo ha dentro di sé, come *individuo*.

Il terzo livello è la *politica*, che deriva da "polis" (città o Stato), che sono le regole che l'uomo si pone *come membro della società*.

## Aristotele: economica (44m)

Sia l'etica che la politica sono ancora oggi studiati.
Aristotele introduce un secondo livello, intermedio fra i precedenti due, che fu oggetto di una letteratura vastissima fino al settecento, per poi scomparire.

È *l'economica*, che riguarda *l'uomo come membro della famiglia*.

Aristotele considera la *famiglia patriarcale* è un *corpo intermedio* fra l'individuo come tale, e l'individuo come membro della società.
Il nome *economica* deriva dalla parola greca per *casa*, da cui deriva anche successivamente il termine "economia".

L'economica era la *scienza del buon padre di famiglia*, cosa deve fare un padre di famiglia.
Ad es., come scegliere una buona moglie, come educare i figli, come trattare i servi, come gestire i propri beni.

L'economica si divide in *tre tipi*:

* *Dispotica*, le regole da seguire dal patriarca nei confronti dei *servi*.
* *Paterna*, le regole da seguire nei confronti dei *figli*.
* *Coniugale*, le regole da seguire nei confronti della *moglie*.

Riassumendo:

* Il padre di famiglia esiste come un soggetto intermedio fra la persona come individuo e la persona come membro della società.
* All'interno della casa, ha diversi poteri nei confronti della moglie, figli e servi.

La trattazione di Aristotele riguarda le famiglie abbienti, il patriziato.

I poteri hanno *caratteristiche diverse*, a seconda del soggetto a cui si riferiscono.

## Aristotele: brano dall'Etica

Il *capo di famiglia* esercita l'autorità sulla moglie e sui figli:

* *Entrambi sono liberi*, ma l'autorità è diversa nei due casi.
* Verso la *moglie*, ha l'autorità di un *uomo di Stato*.
* Verso i *figli*, ha l'autorità di un *Re*, che è maggiore.

La natura delle cose prevede che l'uomo comanda la donna, e l'uomo più anziano comanda su quello più giovane.

L'autorità verso i figli è *regale*, ed è *fondata sull'affetto* e sulla *superiorità dell'età*.
Si *presume* che il padre ami i figli.

Verso i *servi*, ha l'autorità di un *despota o tiranno*.
I servi sono considerati *parte della famiglia*.

Il *criterio* per determinare l'esistenza di una famiglia è la *coabitazione nella stessa casa*.

Le figure di Re e tiranno, figlio e schiavo, sono abbastanza vicine.
Anche i romani non fanno molta differenza fra emancipare un figlio o uno schiavo.

La differenza è che:

* L'eventuale violenza contro il figlio deve essere giustificata dall'affetto del padre.
* Verso gli schiavi può fare come vuole, perché si ritiene che siano "strumenti animati", senza una propria individualità, e non c'è un limite, come per i figli.

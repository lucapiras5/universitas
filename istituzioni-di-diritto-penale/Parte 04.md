# 03.01. La riserva di legge tra ordinamento nazionale e sovranazionale

## 03.01.I.01. Significato del principio

La **riserva di legge** (art. 25 Cost.) conferisce il monopolio della regolazione dell'illecito penale al solo potere legislativo.

Durante il **regime fascista**, la preminenza dell'esecutivo e le modalità di elezione del parlamento ne diminuivano l'efficacia.

L'introduzione delle **fonti sovranazionali** (UE e CEDU) fa venire meno l'assetto piramidale tradizionale delle fonti.

Nei paesi di **common law**, si valorizza la prevedibilità ed accessibilità per il cittadino del diritto giurisprudenziale.

## 03.01.I.02. Ragione ed oggetto di tutela

### Ruolo del Parlamento

La regolazione del diritto penale è affidata al **Parlamento** perché:

- Rappresenta la **volontà popolare** e permette di tutelare le **minoranze**.
- La **lentezza e complessità** della procedura permettono una **ponderazione** migliore.

### Caratteristiche della riserva

La **riserva di legge** per l'**illecito penale**:

- È **assoluta**: la legge e **solo** la legge può regolare il diritto penale.
- **Tutela la libertà personale**: un bene di primaria rilevanza costituzionale.
- È un corollario della concezione del diritto penale come **extrema ratio**.

Gli altri tipi di illecito hanno garanzie minori:

- **Amministrativo**: riserva di legge relativa, può essere integrato da fonti subordinate.
- **Civile**: nessuna riserva di legge.

### Erosione del principio di legalità

Il passaggio dallo Stato liberale allo **Stato sociale** ha portato alla proliferazione di **leggi penali speciali** e del **diritto penale accessorio**.

Il **diritto penale sovranazionale** (UE e CEDU) interferiscono con la sovranità nazionale anche nel campo del diritto penale.

## 03.01.I.03. Definizione dell'area riservata

Per determinare quali norme sono **sottoposte** alla riserva di legge, bisogna considerare due parametri:

- **Formale**: la norma prevede una delle **sanzioni** all'art. 17 cp.
- **Sostanziale**: la norma incide sulla **libertà personale**
  - La **pena pecuniaria** può essere convertita in detentiva
  - La **custodia cautelare** è una norma processuale, ma limita la libertà personale
  - Le norme che **limitano o escludono** la sanzione penale, oltre a quelle che incriminano

## 03.01.I.04. Decreti legge e decreti legislativi

Gli **atti aventi forza di legge** in materia penale comportano un margine di intervento da parte dell'**Esecutivo**. Il loro uso presenta vari problemi.

**Decreto legge**:

- Le **minoranze** partecipano alla formazione solo al momento della conversione in legge.
- Può **generare effetti** che **non sono rimossi** dalla **decadenza** ex tunc.
- Il requisito della "**eccezionale necessità ed urgenza**" è ignorato.
- I decreti-legge sono **reiterati più volte** invece di essere convertiti.
- Viene strumentalizzato a **fini politici**.
- Può portare alla creazione di **microsistemi** che **non rispettano** i **principi generali**.

**Decreto legislativo**:

- È difficile definire il bene tutelato, e fornire principi e direttive determinate all'Esecutivo.
- Se ha natura solamente tecnica, viene meno la ragion d'essere dello strumento.

## 03.01.I.05. Decreti governativi in tempo di guerra

Lo **stato di guerra** (art. 78 Cost.) e tutte le altre **situazioni di emergenza** non permettono implicitamente al Governo di emanare norme in materia penale.

La divisione dei poteri non viene meno, e si deve usare il decreto-legge.

## 03.01.I.06. Divieto di leggi penali regionali

Le Regioni non possono regolare la materia penale:

- L'organo regionale ha **rappresentatività limitata**.
- Il **bilanciamento** fra bene tutelato e libertà personale deve essere **uniforme** a livello territoriale.

Il divieto si applica **anche** per le norme con valore **scriminante**:

- **Non** si possono **rendere lecite** fattispecie già sanzionate dalla legge statale.
- **Non** si possono introdurre **cause estintive della punibilità ulteriori o diverse** da quelle già previste dalla legge statale.
- **Anche se** la Corte costituzionale **vieta** solo le "**nuove incriminazioni**", prevalgono comunque le esigenze di **uniformità** del sistema penale.

La tutela delle **peculiarità territoriali** va effettuata con gli **illeciti amministrativi**, che si **cumulano** con quelli penali, e **non possono sostituirli**.

Le materie di "ordine pubblico e sicurezza" e "ordinamento civile e penale" sono di **competenza esclusiva** dello Stato (art. 117 Cost.).

Tuttavia, può comunque manifestarsi un'**interdipendenza** fra legge regionale e penale statale, nei casi di **materie di competenza concorrente**, ed in particolare nella materia di **rapporti internazionali**.

## 03.01.I.07. Fonti e loro legittimità ad integrare il precetto penale

Secondo la **concenzione sanzionatoria** del diritto penale:

- La **norma penale** definisce solo una **sanzione**, e rinvia completamente ad una **fonte subordinata** per determinare la **fattispecie**.
- Il **disvalore** del fatto consiste nella "**disobbedienza come tale**".

L'**interesse specifico** da bilanciare contro la libertà personale deve essere sempre contenuto **nella legge penale**, e non può essere rimessa a fonti subordinate.

La legge può determinare il precetto con il rinvio a **fonti subordinate** solo se queste:

- Hanno una **mera funzione** di **integrazione tecnica**.
- **Non influiscono** sulle scelte di **politica criminale**.

Tuttavia, anche le **integrazioni tecniche** possono essere **strumentalizzate**, e costruite in modo da essere **più o meno repressive**.

## 03.01.I.08. Norma penale in bianco

La norma penale "in bianco" rinvia ad un'altra norma o regolamento amministrativo.

Il rinvio è legittimo se effettuato verso:

- Altre **leggi**: sono di rango equivalente.
- **Regolamenti previgenti**: consiste in un rinvio recettizio.

Non è legittimo nel caso di:

- **Regolamenti futuri**: perché possono contenere valutazioni arbitrarie.
- **Rinvii generici**: più è definito il rinvio, e minore è la deroga alla riserva.

## 03.01.I.09. Consuetudine

La consuetudine **non può** definire gli elementi del reato perché il contenuto è **incerto**.

Può essere usata in **funzione scriminante**, ma solo se la **legge** compie un rinvio esplicito, ed il **contenuto** è determinato.

## 03.01.I.10. Giurisprudenza della Corte costituzionale

La Corte costituzione segue un **indirizzo pragmatico**:

- Vuole evitare **vuoti normativi** e contrasti con il potere politico.
- **Accoglie raramente** le questioni di costituzionalità relative alla violazione.
- Il carattere **assoluto o relativo** del principio di riserva di legge non è determinato in maniera definitiva, si decide in base a valutazioni **caso per caso**

Nella società moderna è sempre più difficile preformalizzare i conflitti, pertanto:

- Si tende ad una **concezione sanzionatoria** del diritto penale, e la sua **amministrativizzazione**.
- Si tollera una **relativizzazione** delle riserve di legge.
- In **alcune materie** (criminalità economica) l'uso di **norme penali in bianco** è **necessario**.
- Le **istanze sovranazionali** portano ad una riduzione dell'autorità del parlamento nazionale.

Il **limite** dell'intervento della Corte costituzionale è l'**aumento dell'area della punibilità**, inteso come:

- La **creazione** di nuove fattispecie.
- L'**aggravamento** di fattispecie esistenti.

## 03.01.I.10.1. Definizione dell'area riservata

Il **criterio nominalistico** è quello tradizionale:

- La definizione di "pena" corrisponde a quella usata dal codice penale.
- Nella Sent. n. 15/1982, le **misure cautelari** non sono state considerate una pena sostanziale, nonostante la privazione di libertà.

Il **criterio sostanzialistico**:

- Considera l'incidenza sui diritti fondamentali della persona, ed in primo luogo la **libertà personale**.
- È un indirizzo consolidato della **Corte EDU**.
- Nella sent. 196/2010, la **confisca** è stata considerata una pena sostanziale, ed è stata vietata l'applicazione retroattiva.

## 03.01.I.10.2. Decreti legge e decreti legislativi

Per **giurisprudenza consolidata**, gli **atti con forza di legge** possono essere **fonti** del diritto penale.

Per i **decreti legislativi**:

- Si valuta la **legittimità** della legge-delega, ed il **rispetto delle direttive** da parte del Governo.
- **Non** si valutano le **scelte discrezionali** concrete compiute dall'Esecutivo.
- Il loro uso sempre maggiore impone controlli più stringenti.

Per i **decreti-legge**:

- Tradizionalmente si **ignoravano** i **presupposti di validità** (perché il decreto o decadeva ex tunc, o veniva convertito in legge).
- Dal 1995 si considera il rispetto della **necessità ed urgenza**.
- Dal 1996 i **decreti reiterati** più volte dall'Esecutivo sono **incostituzionali**.
- Dal 2012 i **decreti omnibus** (che includono norme penali insieme ad altre norme) sono **incostituzionali**.

In generale, si cerca di riaffermare la centralità del Parlamento.

## 03.01.I.10.3. Divieto di leggi regionali

La Corte costituzionale esclude ogni tipo di intervento delle leggi regionali in materia penale:

- **Anche** nelle materie a **competenza esclusiva**.
- La valutazione dell'opportunità di usare la sanzione penale è un confronto fra i **beni e valori** dell'**intera società**, e la **libertà personale**.
- In senso **positivo**:
  - Le leggi regionali **non possono** creare **nuove incriminazioni**, né riproducendo le norme statali, né modificando il precetto in maniera difforme alle scelte di politica criminale.
  - Le leggi regionali **possono** solo concretizzare fattispecie astratte già definite dalla legge penale.
- In senso **negativo**:
  - Le leggi regionali **non possono** rendere **legittime** attività **sanzionate penalmente** (ad es., introducendo **condizioni più favorevoli** per l'estinzione del reato).
  - L'illecito amministrativo previsto a livello regionale **non può sostituire** la legge penale.

## 03.01.I.10.4. Fonti normative dell'UE e CEDU

La Corte costituzionale prevede l'**immediata applicazione** di:

- **Regolamenti** comunitari.
- **Direttive** comunitarie, se **self-executing** (il contenuto è preciso e non lascia margini di discrezionalità).
- **Pronunce** della Corte di Giustizia, se **dichiarano il diritto comunitario**.

Il **diritto comunitario** può avere **efficacia impeditiva** verso le norme penali interne, ed il **giudice ordinario** provvede a **disapplicare** il diritto interno. Ad es., le leggi speciali in materia di immigrazione sono state disapplicate per contrasto con una direttiva europea.

## 03.01.I.10.5. Fonti secondarie con funzione integrativa

Il **principio di legalità della pena** richiede che:

- La legge indichi con sufficiente specificazione i presupposti, caratteri, contenuto e limiti dei provvedimenti dell'autorità non legislativa alla trasgressione dei quali deve seguire la pena.
- La legge lasci al provvedimento amministrativo solo una funzione integrativa di elementi normativi del fatto non anticipabili dalla legge.

Pertanto, la legge deve definire il nucleo fondante dell'illecito, in modo da orientare la condotta dei consociati.

## 03.01.I.10.6. Norme penali in bianco

Si ammette la possibilità di norme penali in bianco se:

- Una legge statale ne pre-determina i contenuti.
- I provvedimenti stessi definiscono il motivo per cui sono emanati, ed il precetto.

La legge penale può compiere un **rinvio recettizio** ad atti subordinati, sempre che non possano essere modificati o revocati dall'amministrazione.

# 03.02. Diritto penale e fonti sovranazionali

## 03.02.01. La "rivoluzione" del sistema delle fonti in materia penale

La Costituzione del 1948:

- Presenta un'apertura al **diritto internazionale e sovranazionale** (artt. 10 e 11 Cost.)
- Secondo l'impostazione tradizionale, **vieta implicitamente** l'influenza di fonti non statali sul diritto penale (art. 25 co. 2 Cost.)

Tuttavia:

- Il **diritto comunitario** si è espanso al punto da **influenzare il diritto penale**, pur sempre con la **mediazione** del legislatore nazionale.
- La **CEDU** è considerata una fonte di **rango interposto** fra Costituzione e Legge, ed è vincolante per il legislatore ed il giudice ordinario.
- Sia il diritto comunitario che la CEDU **ampliano** e **riducono** la sfera del **penalmente rilevante**.
- Assumono sempre maggiore importanza i **principi generali** e **tradizioni costituzionali comuni** dell'Europa.

Altre considerazioni:

- Il diritto penale da "prerogativa della statualità" diventa uno "strumento flessibile".
- Le "fonti del diritto" assomigliano ad una rete, piuttosto che una piramide.

Nuove fonti e principi fondamentali:

- La Corte costituzionale deve, con riferimento alle **nuove fonti**:
  - Valutare a che **parametro costituzionale** ricondurle.
  - Come **bilanciare** le nuove fonti ed i **principi fondamentali** dell'ordinamento.
- I nuovi principi della "**conoscibilità della legge**" e "**prevedibilità della decisione**" hanno **sintetizzato e sostituito** le garanzie tradizionali (irretroattività, tassatività, determinatezza).

## 03.02.02. Fonti comunitarie e diritto penale

Comunità Europea:

- Non poteva emanare norme penali, né influenzare i sistemi penali
- I trattati non menzionavano alcuna competenza penale
- La riserva di legge prevaleva, anche a causa del "deficit democratico" degli organi europei

Primato del diritto comunitario/europeo:

- L'evoluzione dell'interpretazione dell'art. 11 Cost. porta al giudice la possibilità di disapplicare direttamente le norme interne che confliggono con la normativa europea
- La **preminenza** del diritto europeo ed il principio di **leale collaborazione** portano alla necessità di:
  - **Interpretare** la normativa domestica anche penale, in maniera conforme alla definizione comunitaria
  - **Disapplicare** le norme interne in contrasto

Interferenze:

- La modalità tradizionale è
- Il diritto europeo ha:
  - **Autonome competenze** in materia penale.
  - **Effetti diretti o mediati** nei confronti del diritto interno (interpretazione conforme, disapplicazione...)

## 03.02.02.1. Effetti diretti o mediati (p. 162)

### Interpretazione conforme (p. 163)

Il giudice domestico ha un **potere/dovere** di **interpretare** la norma nazionale in modo **conforme** a quella **sovranazionale**, con il **limite** che l'adeguamento **non sia contra legem**.

Il **principio di leale collaborazione** è alla base dell'interpretazione conforme.

Secondo la Corte di Giustizia, si applica:

- Alle **direttive**:
  - Senza **efficacia diretta**, o **non ancora attuate**, per **realizzare comunque** il risultato voluto dall'UE.
  - Alle disposizioni **nazionali, anteriori e posteriori** alla direttiva.
- Alle **decisioni-quadro**, che sono utilizzate per armonizzare le politiche giuridiche e penali (sentenza Pupino).

I **limiti** all'**interpretazione adeguatrice** di **fonti sovranazionali non trasposte** sono:

- Di **non stravolgere** la norma interna con l'operazione di **interpretazione**.
- Di **non produrre effetti in malam partem**, specie nelle norme in **materia penale**:
  - Perché violerebbe il principio della riserva di legge.
  - Perché imputerebbe al cittadino l'inadempimento degli obblighi da parte dello Stato.

### Disapplicazione (di norme con effetti diretti) (p. 166)

- La disapplicazione:
  - Riguarda norme con effetti diretti (Trattati, regolamenti, direttive self-executing, sentenze Corte di Giustizia dichiarative di norme con effetti diretti)
  - È compiuta direttamente dal giudice, e può riguardare indirettamente il diritto penale
- **Scommesse on-line**:
  - Un operatore inglese svolge attività di betting on-line in Italia in maniera "abusiva", perché società straniere non possono ottenere la concessione necessaria
  - Pertanto, si applica il reato di esercizio abusivo di raccolta di scommesse
  - **Sentenza Gambelli**:
    - La Corte di Giustizia rileva un contrasto fra la normativa italiana ed il diritto UE, ma ritiene che esigenze di **ordine pubblico** permettono di limitare la libertà di stabilimento economico
    - La Cassazione argomenta che il controllo del gioco d'azzardo fa parte del mantenimento dell'ordine pubblico
  - **Caso Placanica**:
    - L'impossibilità delle società estere di ottenere una concessione è una restrizione irragionevole delle libertà economiche
    - Pertanto, è necessario **disapplicare la normativa interna**, almeno per i **bookmakers italiani** che operano per conto di società estere
- **Legge Bossi-Fini**:
  - Il **TU immigrazione** prevede:
    - L'**espulsione coattiva** al **rimpatrio volontario**
    - Il **trattenimento** in un centro di detenzione in caso di **mancata collaborazione** del soggetto
  - Contrasto con la **direttiva rimpatri**:
    - L'**espulsione coattiva** può **ritardare il rimpatrio**, frustrando l'**effetto utile** della direttiva
    - Il **trattenimento** impone **sacrifici maggiori** da quelli previsti dalla direttiva
  - **Sentenza El Dridi**:
    - La direttiva rimpatri è considerata dotata di effetti diretti, perché contiene disposizioni incondizionate e precise
    - La detenzione per mancata collaborazione frustra l'effetto utile della direttiva perché ritarda il rimpatrio
    - Pertanto, i giudici hanno il potere/dovere di **disapplicare** le norme interne che contrastano con la direttiva
  - **Sentenza Achugbabian**:
    - Il soggiorno irregolare può essere qualificato come reato
    - La detenzione può essere usata solo se la procedura di rimpatrio fallisce

### Ruolo della Carta di Nizza (p. 172)

- La Carta di Nizza:
  - Elenca i **diritti fondamentali** dell'UE che vanno protetti
  - Fa parte dei **Trattati**, e può essere usata per **disapplicare** norme interne
- Limiti:
  - I **diritti fondamentali** sono per loro natura **più astratti**, e quindi c'è il rischio di una maggiore discrezionalità nell'applicazione
  - La **disapplicazione diretta non** può essere utilizzata con le **disposizioni della Convenzione EDU**, che pure trattano di diritti fondamentali

### Limiti al potere di disapplicazione

- Anche il potere di disapplicazione è **limitato** nel caso in cui **aggravi la responsabilità penale**
- Caso delle **ceneri di pirite**:
  - Il legislatore italiano considerava le ceneri di pirite un "sottoprodotto"
  - Per la normativa europea, le ceneri di pirite sono un "rifiuto"
  - Disapplicare la normativa italiana avrebbe stravolto la normativa interna, e portato all'ampliamento del penalmente rilevante
  - La Corte costituzionale:
    - Conferma il divieto di disapplicazione, se amplia il penalmente rilevante
    - Dichiara l'illegittimità della normativa interna per contrasto con quella europea
  - Il caso concreto si risolve in estinzione del reato per intervenuta prescrizione

## Diritto penale comunitario (p. 175)

### Obblighi di tutela adeguata, decisioni quadro, obblighi di tutela penale (p. 175)

- Tradizionalmente il deficit democratico del diritto comunitario ha portato a negare vincoli diretti
- **Obblighi di tutela adeguata**:
  - Sono lo strumento più risalente per la protezione di **interessi comunitari**
  - Si richiede l'applicazione di **protezione analoga** (per interessi assimilabili) o **protezione adeguata** (ma non necessariamente penale)
  - **Non** hanno **effetti diretti**, né sono vincolanti, anche in caso di mancato inadempimento
- **Decisioni quadro**:
  - Permette la **richiesta di introduzione di nuovi reati** o sanzioni e strumenti repressivi
  - Tuttavia, rimangono **scarsamente vincolanti**, anche in caso di mancato inadempimento
- **Giurisprudenza della Corte di Giustizia**:
  - Afferma che la CE può emanare **direttive di armonizzazione penale**, per tutelare beni di rilievo comunitario
  - Le prime "direttive di armonizzazione penale" riguardano l'ambiente e l'immigrazione

### Trattato di Lisbona (p. 179)

- Il **Trattato di Lisbona** introduce vari casi di **competenza penale**:
  - La **competenza autonoma**:
    - Riguarda i casi di **criminalità transfrontaliera**, che non sono un elenco tassativo
    - Definisce i **livelli minimi** di tutela
  - La **competenza accessoria**:
    - Riguarda i settori che sono stati già oggetto di **armonizzazione**
    - Permette di **ravvicinare le misure penali**, per garantire la migliore attuazione degli interessi UE
  - La **tutela del budget comunitario**:
    - Prevede l'adozione di misure condivise per combattere la **frode agli interessi finanziari** dell'UE
    - Veniva usato anche prima del Trattato di Lisbona
- **Limiti**:
  - La competenza rimane **indiretta**
  - L'**inadempimento** può essere colmato solo dal legislatore, non dalla Corte costituzionale
  - La Corte può solo sanzionare l'**inadempimento sopravvenuto**

# Convenzione europea dei diritti dell'uomo e fonti interne (p. 182)

## Introduzione (p. 182)

- **Consiglio d'Europa**:
  - Ha la funzione di garantire i **diritti dell'uomo**, la **democrazia**, e lo **Stato di diritto**
  - Non va confuso con l'UE, ed ha estensione maggiore
  - La CEDU è la convenzione più importante pattuita fra i suoi membri
- Caratteristiche CEDU
  - Sostanza **costituzionale**
  - **Sistema oggettivo**:
    - **Non** richiede **reciprocità** (tipico dei trattati internazionali)
    - Permette il **ricorso interstatuale** (anche se non sono coinvolti cittadini del proprio Stato)
    - Tutela anche gli **apolidi** (ma devono trovarsi in uno stato firmatario)
    - L'interesse alla tutela oggettiva **persiste** anche se **decade quello individuale**
  - **Organi**:
    - **Corte EDU**: organo giurisdizionale, giudica sull'interpretazione e applicazione della CEDU
    - **Comitato dei ministri**: organo politico, verifica l'esecuzione delle sentenze della Corte
- Corte EDU:
  - Può condannare lo Stato a **riparare** le conseguenze della violazione, o fornire un **equo compenso** pecuniario
  - Le decisioni hanno **forza vincolante per gli Stati**
  - Permette il ricorso **interstatale** (di uno Stato)
  - Permette il ricorso **individuale**:
    - Senza filtri, per individui, gruppi e organizzazioni non governative, anche se non cittadini dello Stato firmatario
    - Devono avere infruttuosamente esperito tutti i rimedi giurisdizionali, ed adire la Corte entro 6 mesi dalla decisione definitiva interna
    - Il ricorso individuale dimostra il declino della supremazia dello Stato, e la "**soggettività di diritto internazionale**" degli individui

## Corte EDU e giurisprudenza (p. 186)

- La giurisprudenza è dinamica, ed usa il metodo **teleologico**
- Il catalogo dei **diritti essenziali** è limitato ma **elastico**
- Le **pronunce giurisprudenziali** hanno lo **stesso valore** delle **disposizioni convenzionali**
- Metodo **casistico**:
  - Si usa lo stare decisis, il distinguishing e l'overruling
- La Corte valuta solo la **lesione della CEDU in concreto**
  - Non confronta il diritto nazionale con il principio astratto (compito delle Corti costituzionali)
  - Non si usa il modello sillogistico, ma il bilanciamento di interessi, il test di proporzionalità
  - Si valuta l'"accettabilità" dell'interferenza statale sul diritto
- Le pronunce della Corte EDU sono **vincolanti**
  - Il **Comitato dei Ministri** controlla l'esecuzione delle sentenze definitive
  - Gli Stati devono **riparare** la violazione, o **risarcire** il danno
  - Se la violazione dipende dalla **legislazione dello Stato o prassi**:
    - Può ingiungere di modificare il sistema per evitare violazioni seriali
    - Può **fornire un termine** allo Stato entro cui modificare il sistema, durante il quale i successivi ricorsi sono sospesi
    - In caso di **adempimento**, i ricorsi sono cancellati da ruolo
    - **Altrimenti**, si emette una serie di sentenze di condanna
  - Le pronunce hanno **validità erga omnes**, e possono essere invocate in altri Stati purché il caso concreto sia analogo

## Rango della CEDU (p. 190)

### Fonte subcostituzionale (p. 190)

Collocazione nella Costituzione:

- Non art. 10 (non è consuetudinaria)
- Non art. 11 (non limita la sovranità)
- Art. 117 (è un vincolo derivante da obblighi sovranazionali)

**Fonte interposta**:

- La CEDU è subordinata alla Costituzione, ma sovraordinata alla legge ordinaria
- Il contrasto fra norma interna e CEDU va valutato dalla Corte Costituzionale, con riferimento all'art. 117 Cost.

Altre possibili collocazioni:

- Per parte della dottrina la CEDU ha rango para-costituzionale
- Dopo il Trattato di Lisbona e l'incorporazione della CEDU nell'ordinamento UE, si può argomentare per la disapplicazione diretta da parte del giudice

**Revisione del giudicato** per contrasto con CEDU:

- La sent. n. 113/2011 introduce un'autonoma causa di **revisione** nell'art. 630, la **violazione della CEDU**
- La sentenza di una Corte europea mette in dubbio il **dogma dell'immutabilità del giudicato** e la sovranità dello Stato

### Interpretazione conforme (p. 194)

- Il giudice ordinario deve cercare ogni possibile interpretazione della legge nazionale conforme con la CEDU
- Può/deve sollevare questione di costituzionalità solo se è impossibile trovare un'interpretazione conforme

# Conseguenze della giurisprudenza CEDU (p. 195)

- Concezione tradizionale:
  - La CEDU è **subordinata** alla Costituzione
  - Principio di **sussidiarietà**: è necessario esaurire le vie di ricorso interno
  - Principio di **vantaggiosità**: la CEDU fissa solo uno standard minimo, e non può pregiudicare il livello più alto previsto dalla Costituzione
- **Attualmente**:
  - La giurisprudenza della corte europea ha **potenziato** le **garanzie tradizionali**

## Principio di legalità (p. 196)

- Per la CEDU la "**legge**" include anche le "norme" di **origine giurisprudenziale**
- Il principio di legalità secondo la CEDU:
  - **Valorizza** l'"**accessibilità e conoscibilità**" (che sono affini ai principi di tassatività e determinatezza)
  - **Non richiede** la **riserva di legge** (che invece è obbligatoria per la Costituzione)
- L'**irretroattività** si applica alle **decisioni giurisprudenziali** che producono nuove incriminazioni, o estendono incriminazioni esistenti
- Il principio di legalità è leso in caso di:
  - **Incertezza** nell'applicazione giurisprudenziale
  - **Scarsa rimproverabilità** sociale

## Concetto di materia penale (p. 198)

- Per la CEDU, la **materia penale:**
  - Non è individuata secondo la definizione formale di reato (concezione tradizionale)
  - Rileva solo il **contenuto sostanziale di afflittività**
- La concezione sostanziale permette di ampliare ed armonizzare la tutela a livello internazioanle
- I criteri per la qualificazione sono alternativi, non cumulativi:
  - Qualificazione nel diritto interno (importanza relativa)
  - **Natura dell'illecito** (gravità, interessi tutelati, ecc...)
  - **Natura della sanzione** (severità, scopo preventivo/afflittivo, procedure, ecc...)

### Confisca (p. 200)

- **Confisca per equivalente**:
  - Permette di confiscare l'equivalente in denaro del prezzo, prodotto o profitto del reato, se è impossibile rintracciare i beni direttamente collegati
  - Formalmente è una **misura di sicurezza**, ma ha la **natura sostanziale** di una **sanzione pecuniaria**
  - Pertanto, si applica il **regime dell'irretroattività** (dei reati) e non il tempus regit actum (delle misure di sicurezza)
- Confisca urbanistica:
  - Permette la confisca di terreni/opere coinvolti nel reato di lottizzazione abusiva
  - Non ha natura preventiva ma afflittiva
- Confisca obbligatoria dell'autoveicolo:
  - Permette la confisca per il **reato di guida in stato di ebrezza**
  - Ha natura **punitiva** e non preventiva, perché è **applicabile** anche se il **veicolo non è utilizzabile**

### Misure di sicurezza personali (p. 203)

- Per le sanzioni patrimoniali e le misure di sicurezza in cui prevale la natura afflittiva, si devono applicare l'irretroattività

## Applicazione retroattiva della legge più favorevole (p. 204)

- **Scoppola c. Italia**:
  - L'art. 7 CEDU menziona esplicitamente solo il **principio di irretroattività**
  - La **retroattività della legge** più favorevole è considerato un **corollario implicito**
  - L'art. 7 è inderogabile, e anche il corollario è considerato un diritto inviolabile
- Corte costituzionale:
  - La retroattività della legge favorevole è una conseguenza del principio di uguaglianza
  - Pertanto, non ha valore assoluto e può essere derogato in casi ragionevoli
- La Corte EDU preferisce il livello di tutela più elevato disponibile in un singolo stato membro all'orientamento prevalente

## Proibizione della tortura (p. 205)

- La CEDU contiene principi che influenzano indirettamente il diritto penale
- L'art. 3 CEDU:
  - Vieta l'uso della **tortura** e dei **trattamenti inumani o degradanti**
  - Il **divieto è assoluto ed inderogabile** (anche nel caso estremo di rischio per la vita)
  - Gli Stati membri devono **evitare ogni possibile violazione**, **anche se commessa da Stati terzi**
- Comportamenti in contrasto con l'art. 3:
  - **Espulsione di extracomunitari irregolari**, se nel paese di origine si usa la tortura
  - **Carcere perpetuo**, se non prevede la possibilità del **rilascio anticipato**, o di **benefici penitenziari**
  - **Carcere duro**, perché limita il diritto alla corrispondenza, e viola il rispetto della vita privata e familiare
  - **Sovraffollamento carcerario**

## Obbligazioni positive a carico degli Stati (p. 208)

- La Corte EDU protegge i diritti e le garanzie sia per il reo che per le vittime
- La tutela delle vittime può portare alla creazione di obblighi positivi di criminalizzazione

### Diritto alla vita (p. 208)

- L'art. 2 CEDU prevede il diritto alla vita
- Gli Stati membri sono obbligati a garantire misure:
  - Per proteggere il bene vita
  - Accertare la responsabilità in caso di lesione
- La violazione del principio può avvenire sotto il profilo:
  - **Sostanziale**: **sanzioni** insufficienti, **cause di giustificazioni** eccessive, **prescrizione** troppo breve
  - **Formale**: adeguatezza delle **indagini**
- **Alikaj et al. c. Italia**:
  - L'uso della forza non era necessario
  - La **disciplina sull'uso delle armi** da parte della **forza pubblica** era **troppo generica**
  - Le **investigazioni non erano imparziali** perché svolte da agenti appartenenti allo stesso comando dell'imputato
- **Giuliani e Gaggio c. Italia**:
  - L'uso della forza era proporzionato al caso concreto, e la condotta è lecita
  - L'autopsia era stata effettuata in maniera inappropriata
  - Tuttavia, data la liceità della condotta, ulteriori accertamenti sono superflui, e quindi l'inadeguatezza delle indagini è irrilevante e non comporta lesione autonoma

### Obblighi convenzionali di tutela penale (p. 210)

La CEDU può valutare le scelte punitive degli Stati come sproporzionate per eccesso o difetto

Nel caso di **sproporzione per eccesso**:

- Si devono **ridurre o eliminare sanzioni penali**
- Ad es.:
  - La diffamazione a carico del giornalista (viola la libertà di espressione)
  - Gli atti omosessuali consensuali (viola il rispetto della vita privata)

Nel caso di **sproporzione per difetto**:

- Si **censura** la **decisione di "non punire"**
- Si devono introdurre/estendere le fattispecie, o circoscrivere le cause di giustificazione (ad es., l'uso della forza pubblica)
- Ad es., nel caso del G8 di Genova:
  - Gli agenti di pubblica sicurezza hanno commesso gravi reati, ma sono stati sanzionati con poche, brevi condanne
  - La Corte ha criticato la **mancanza** di un **reato di tortura**, e la **brevità** della **prescrizione dei reati**

Limiti agli obblighi positivi di criminalizzazione:

- La giustizia per le vittime non può spingersi al punto di sacrificare le garanzie fondamentali degli imputati (ad es., la Corte interamericana dei diritti umani)
- Le Corti non possono rimediare alla sproporzione per difetto:
  - **Non** possono creare **nuovi reati**, perché violerebbero la riserva di legge
  - **Non** possono **attuare** i principi CEDU **interpretando** i reati esistenti in **maniera analogica**, perché violerebbero i principi di tassatività e determinatezza
  - Il **Parlamento** conserva la **discrezionalità** in materia di politica criminale

# Conclusioni (p. 214)

Il giudice ordinario è il promotore dell'integrazione fra ordinamento interno e sovranazionale

I modelli di interazioni fra ordinamento interno e sovranazionale sono:

- **Epifania**:
  - Si introducono **nuovi principi**, estranei alla cultura giuridica tradizionale
  - Ad es., l'irretroattività del mutamento giudiziale sfavorevole, tipico del common law
- **Palingenesi**:
  - I principi tradizionali sono **reinterpretati** con ragionamenti nuovi
  - Ad es., la retroattività della legge più favorevole come conseguenza del principio di irretroattività, e non del principio di eguaglianza
- **Ibridazione**:
  - Si aggiungono **nuovi corollari** ai principi tradizionali
  - Ad es., il sovraffollamento delle carceri contrasta con il principio rieducativo

Esistono dei limiti alle interazioni:

- La difficoltà di integrazione di norme che **estendono l'area penale**
- L'eccesso di **vittimocentrismo**, a danno delle garanzie dell'imputato

# Principio di irretroattività (p. 243)

## Origine e sviluppo del principio (p. 244)

### Affermazione storica

- Diritto romano:
  - È fortemente giurisprudenziale
  - Anche se il divieto era formalmente previsto, poteva essere sostanzialmente violato (ad es., con l'interpretazione autentica dell'imperatore)
- Diritto medievale:
  - Il divieto di leggi penali retroattive non era previsto nella legge, o usato nella pratica
- Illuminismo:
  - Bentham critica la "judge-made law", la legge creata dai giudici per consuetudine, senza una fonte scritta
  - Il cittadino può sapere se l'azione era un illecito penale solo a posteriori, dopo avere commesso l'azione
  - È necessario creare leggi scritte e comprensibili, che puniscano per il futuro
- Dichiarazioni dei diritti (Settecento):
  - Il divieto di irretroattività si trova nelle costituzioni delle colonie americane, e nella costituzione federale
  - L'art. 8 della Dichiarazione dei diritti dell'uomo e del cittadino del 1789 collegavano l'irretroattività alle sanzioni penali

### Sistemi giuridici

- Civil law (Ottocento):
  - La retroattività della legge più favorevole risale già al tempo del codice napoleonico
  - Le codificazioni penali del primo Ottocento in Italia perfezionano il principio
- Common law:
  - Il principio stenta ad affermarsi nell'ambito della judge-made law
- Sistemi totalitari:
  - Durante la loro vigenza, la retroattività viene usata per il **controllo sociale** (ad es., il codice sovietico del 1922 introduce esplicitamente la retroattività)
  - Dopo il loro termine, le deroghe al principio di irretroattività sono necessarie per **punire crimini di guerra**

## Art. 25 co. 2 Cost. (p. 246)

- In ambito civile il divieto di retroattività è derogabile e largamente derogato
- Art. 25 co. 2 Cost.:
  - La disposizione letterale include solo l'irretroattività "minima" (divieto di essere punito da una legge entrata in vigore dopo il fatto commesso)
- Art. 2 c.p.: prevede l'irretroattività "minima", e la prevalenza anche retroattiva della legge più favorevole

## Dimensione comunitaria, internazionale e comparatistica del principio (p. 248)

### Livello comunitario ed internazionale

- CEDU:
  - Conferma il contenuto minimo del principio di irretroattività
  - Specifica che si applica nel caso di una "**pena più grave**" di quella prevista al momento della commissione del fatto
  - Dopo la sentenza **Scoppola c. Italia**, implica anche la **retroattività della legge penale più favorevole**
  - Prevede una eccezione specifica per i **crimini di guerra**, per garantire la punizione dei criminali anche in presenza di norme che legittimavano il loro comportamento
- Patto internazionale relativo ai diritti civili e politici:
  - Prevede anche la retroattività della legge più favorevole, purché il procedimento sia ancora in corso (non si sia **formato giudicato**)
  - Prevede l'**eccezione per i crimini di guerra**

### Legislazione comparata (p. 250)

- Civil law:
  - La Costituzione sancisce il principio di irretroattività "minimo"
  - I codici penali includono la condizione del peggioramento della condizione del reo, e la retroattività della legge più favorevole
- Common law:
  - I reati negli "**statute books**" sono leggi scritte, analoghe a quelle della civil law, e rispettano il principio di irretroattività
  - I reati di **origine giurisprudenziale**:
    - Rischiano di violare il principio di irretroattività, ma hanno perso importanza nel tempo
    - In alcuni paesi i reati di common law sono completamente aboliti
    - In alcuni paesi sono limitati, ed i giudici non possono incriminare fatti mai riconosciuti prima come reato
    - In alcuni paesi (ad es., Scozia) rimangono ancora importanti
  - Presenza di un "**criminal code**":
    - Alcuni, ma non tutti i paesi hanno un codice penale
    - I codici non includono sempre la retroattività della norma più favorevole
  - **Carta dei diritti fondamentali**:
    - Esiste solo negli Stati Uniti e Canada
    - Stati Uniti: solo il principio di irretroattività
    - Canada: anche la retroattività della legge più favorevole e la repressione retroattiva dei crimini di guerra/contro l'umanità
- Conclusione:
  - Principio di irretroattività "minimo": è sempre riconosciuto
  - Irretroattività della legge che peggiora la condizione: è generalmente riconosciuto, specie nelle normative più recenti
  - Retroattività della legge più favorevole:
    - È riconosciuto dalla CEDU e dai codici penali dei paesi di civil law
    - È meno riconosciuto a livello internazionale e nei paesi di common law

## Ratio del principio (p. 250)

### Possibili giustificazioni

- Il principio di irretroattività può avere più giustificazioni:
  - TODO

### Contrasto fra certezza e garanzia

- Dibattito moderno: contrasto fra certezza e garanzia
- Ad es., il principio della **retroattività della legge più favorevole**:
  - Se si privilegia la **certezza**: secondo l'interpretazione più rigorosa sarebbe **incostituzionale**, perché rende più incerta la legge
  - Se si privilegia la **garanzia**, secondo l'interpretazione più favorevole al reo, dovrebbe essere **costituzionalizzato**
- La soluzione è **intermedia**:
  - Nel diritto penale, la ratio di certezza serve a proteggere il cittadino dagli arbitri dello Stato
  - Pertanto, ha diritto alla **irretroattività** della legge più **sfavorevole**
  - Tuttavia, la **retroattività** della legge più **favorevole** non è né contraria, né imposta dal principio
- La ratio del principio di irretroattività:
  - **Non** è il favor rei, la cui esistenza a livello costituzionale è dibattuta
  - Ma è la **certezza**, così come il principio di **determinatezza e tassatività**
- Nel **principio di legalità**:
  - Le **esigenze fondamentali** sono la irretroattività e tassatività-determinatezza
  - La riserva di legge è presente solo con l'emersione degli Stati democratici

### Principio di riconoscibilità (p. 257)

- La sent. Corte cost. n. 364/1988 introduce la nozione di "ignoranza inevitabile" della legge nell'art. 5 c.p.
- Le leggi penali devono:
  - Pre-esistere rispetto al fatto
  - Essere **riconoscibili** dal cittadino

### Conclusione (p. 258)

- Il fondamento non è il "favor rei", ma la "sicurezza giuridica" del cittadino
- Il principio si estrinseca nel dovere di non peggiorare la situazione giuridica del cittadino in maniera retroattiva

## Retroattività della lex mitior (p. 258)

- La retroattività della lex mitior non è vietata da alcun principio
- Al contrario, è necessario individuare se esiste un principio che ne impone la vigenza

### Argomenti a favore

- **Diritto fondamentale dell'uomo**:
  - La retroattività della lex mitior è riconosciuta
  - Dai codici penali preunitari, quelli moderni, e varie convenzioni internazionali
- **Diritto penale oggettivo**:
  - L'applicazione della legge più severa:
    - **Avrebbe** senso in un sistema penale "**soggettivo**" dove si punisce l'**autore** e la sua disobbedienza in sé
    - **Non** ha senso in un sistema penale "**oggettivo**" dove si punisce il **fatto** che l'autore ha commesso
- **Principio di uguaglianza**:
  - È irragionevole punire più severamente qualcuno, quando qualcun'altro può compiere lo stesso fatto in quel momento con una punizione meno severa

### Argomento delle tre leggi (p. 260)

- Problema
- Soluzione
- TODO

### Principi costituzionali (p. 261)

- **Principio di uguaglianza**:
  - La Corte costituzionale riconduce la retroattività della lex mitior al principio di uguaglianza nelle sentenze più recenti
  - Il principio ha rango **sovraordinato, ma relativo**, ed è **derogabile** se contrasta con altri interessi costituzionali prevalenti
- **Fine rieducativo della pena**:
  - La pena non avrebbe effetti rieducativi se il soggetto fosse condannato a scontare una pena ritenuta non più giusta dallo stesso legislatore
- **Confronto con l'irretroattività della legge più sfavorevole**:
  - La irretroattività della legge più sfavorevole è una consenguenza diretta del principio di legalità
  - Pertanto, è derogabile solo in casi-limite (crimini di guerra/contro la pace/l'umanità)

### Conseguenze pratiche (p. 262)

- Il principio della retroattività della lex mitior può essere derogato da **leggi eccezionali e temporanee**
- La legge che **abolisce un reato** può travolgere gli effetti del **giudcato**
- La legge che è **solo più favorevole** riguarda solo i **giudizi ancora in corso**, e non tocca il giudicato

## Cenni sull'art. 2 c.p. (p. 263)

- Divieto di retroattività (c. 1)
- Retroattività in caso di abolitio criminis, anche per i procedimenti per cui esiste giudicato (c. 2)
- Conversione della pena detentiva in pecuniaria, se il nuovo regime sanzionatorio prevede solo la pena pecuniaria (c. 3)
- Applicazione della pena più favorevole al reo in caso di successione fra leggi penali, solo se non esiste giudicato (c. 4)
  - In alcuni paesi europei si applica la norma più favorevole non abrogatrice anche se si è formato il giudicato
  - Bisogna distinguere fra leggi che abrogano (cfr. c. 2) e che modificano la fattispecie
- Deroga dei cc. 2 e 4 per le **leggi eccezionali o temporanee** (c. 5)
  - La deroga non è contraria a Costituzione
  - La ratio è di **garantire l'efficacia general-preventiva** delle leggi nel periodo di riferimento
- Applicabilità delle disposizioni anche in caso di decadenza e mancata ratifica di un decreto-legge (c. 6)

## Applicazione del principio al di fuori delle leggi sostanziali (p. 264)

### Leggi processuali più sfavorevoli (p. 264)

- Secondo la:
  - Dottrina: l'irretroattività si applica anche alle leggi processuali
  - Giurisprudenza: le leggi processuali sfavorevoli all'imputato non sono soggette al principio
- Tuttavia, in alcuni casi le **leggi processuali** possono **peggiorare** la **situazione sostanziale** dell'imputato:
  - **Custodia cautelare** (che viene quasi equiparata alla detenzione, perché si sottrae il tempo già trascorso in custodia cautelare)
  - **Prova** (può influire sulla possibilità di provare fatti)
- La giurisprudenza deve superare le concezioni tradizionali, e riconoscere che per alcune norme processuali non vale il principio del tempus regit actum

### Esecuzione penale più sfavorevole (p. 265)

- Esigenze di sicurezza giuridica dei cittadini impongono che a maggior ragione si applichi il divieto di applicazione retroattiva di norme più sfavorevoli
- Tuttavia, la giurisprudenza è di opinione contraria

### Misure di sicurezza (p. 265)

- Per il favor liberatis, si dovrebbe applicare il principio di irretroattività anche alle misure di sicurezza
- Tuttavia:
  - L'art. 200 c.p. specifica esplicitamente l'uso del regime del **tempus regit actum**
  - L'art. 25 co. 3 Cost. non menziona l'irretroattività per le misure di sicurezza (solo la riserva di legge)
- Il motivo della differenza di trattamento:
  - È la **diversa natura** delle misure di sicurezza (**non** "**afflittive**" e general-preventive ma "**terapeutiche**" e special-preventive)
  - Tuttavia, la **differenza** fra pene e misure di sicurezza è **dibattuta**
- Retroattività delle misure di sicurezza: è ammissibile, ma devono conseguire ad un reato già esistente
- **Natura sostanziale di pena**:
  - Per la CEDU, la materia penale è individuata sulla base di criteri sostanziali, non formali
  - Alcune misure di sicurezza (ad es., vari tipi di confisca) sono considerate "pene camuffate"
- Soggetti non imputabili:
  - Le misure di sicurezza a loro applicabili non sono pene, ma provvedimenti pro individuo
  - Pertanto, sono sottratte al principio di irretroattività

### Altre misure (p. 268)

- Qualsiasi tipo di **misura afflittiva diversa** dalla **pena** è considerata una pena dal punto di vista sotanziale se rientra nei requisiti della CEDU
- Per l'illecito amministrativo, si prevede esplicitamente il principio di irretroattività

## Leggi interpretative (p. 268)

- Se l'interpretazione crea **nuove incriminazioni** o **aggrava il trattamento**:
  - **Non ha efficacia retroattiva**
  - "Non può dirsi che quel lato oscuro sia stato violato"
- Viceversa, in caso di **abolitio legis** o **lex mitior**:
  - L'**effetto è retroattivo**
  - "La mitigazione era sempre stata voluta dal legislatore"

## Decreti-legge non convertiti e leggi dichiarate incostituzionali (p. 269)

### Conflitto fra cod. pen. e Cost.

- Efficacia dei decreti-legge:
  - L'art. 2 co. 5 c.p.: dichiara applicabili le norme dell'art. 2 c.p. anche ai decreti-legge non convertiti (come se avessero inefficacia ex nunc)
  - L'art. 77 Cost. dichiara che i decreti-legge non convertiti hanno inefficacia ex tunc
- Conflitto fra principi costituzionali:
  - Il principio di irretroattività (art. 25 co. 2) privilegia il ruolo dei decreti-legge che depenalizzano reati, anche se non convertiti
  - Tuttavia, si violerebbe l'assetto dei poteri pubblici (art. 77 Cost.), perché il Governo potrebbe sempre annullare la volontà incriminatrice del Parlamento

### Scenari nella mancata conversione del decreto legge

- Tizio e Caio commettono lo stesso fatto, depenalizzato da un **decreto-legge** poi **non convertito** in legge
- Tizio lo commette **prima** che il decreto-legge entri in vigore, ed è **condannato**:
  - Il fatto era già penalmente rilevante al tempo della commissione
  - Prevale il principio di sicurezza giuridica su quello di retroattività della lex mitior
  - La sicurezza giuridica di Tizio non è compromessa solo perché non può giovarsi del trattamento più favorevole, il fatto era già reato
- Caio lo commette **durante** la vigenza del decreto-legge, ed è **prosciolto**:
  - Il fatto non era un reato al tempo della commissione
  - Considerarlo un reato a posteriori violerebbe il principio di legalità--irretroattività
  - Il cittadino deve poter fare affidamento sulla legge vigente, indipendentemente dalla gestione da parte dei poteri pubblici
- La Corte Costituzionale deve controllare:
  - I requisiti di **necessità ed urgenza** richiesti dall'art. 77 Cost., per evitare che il Governo sostituisca il Parlamento
  - Il rispetto del principio di uguaglianza, per evitare leggi discriminatorie, ecc...

### Dichiarazione di incostituzionalità delle leggi (p. 270)

- Se la norma dichiarata incostituzionale è
- **Sfavorevole** al reo:
  - Diventa inapplicabile nei procedimenti aperti
  - Cessano gli effetti penali anche se si è formato giudicato
- **Favorevole** al reo:
  - Ripristinare le norma più severa precedente violerebbe il principio di irretroattività
  - Anche se incostituzionale, si applica comunque la lex mitior, così come per i decreti legge
  - **Eccetto** i casi di norme di favore e (meno frequentemente) contrastanti con il diritto comunitario, perché viziate da incostituzionalità fin dall'origine

## Tempus commissi delicti (p. 271)

- Il principio di irretroattività/retroattività della legge più favorevole necessita dell'individuazione di un momento in cui il fatto è stato commesso
- Il **tempus commissi delicti**:
  - È il momento in cui si **compie l'azione**
  - **Non** quello in cui si verificano i **risultati**, che potrebbe avvenire anche molto tempo dopo
- Per i **reati di durata**:
  - È più difficile stabilire se il reato è "commesso" con la prima od ultima azione criminosa
  - Se una legge **più severa** entra in vigore **durante la commissione** del reato
  - Se si considera il **primo** momento, sarebbe una applicazione "quasi retroattiva", e si danneggia la certezza giuridica con una pena non conoscibile
  - Se si considera l'**ultimo** momento, è possibile "prevedere" e "conoscere" in anticipo l'aggravamento di pena

## Retroattività delle leggi penali per la punizione di crimini contro l'umanità e simili (p. 272)

- Durante il processo di Norimberga ci furono condanne in violazione del principio di retroattività
- Attualmente il diritto internazionale penale richiede necessariamente il rispetto del principio di legalità (riserva di legge, irretroattività, det./tass.)
- **Tesi giusnaturalistica di Radbruch**:
  - **CEDU** e **Patto di New York** introducono un'**eccezione apparente** al principio di irretroattività
  - Specificano che il principio non si applica per la punizione di fatti "**ritenuti criminali** dai principi generali di diritto riconosciuti dall'insieme delle nazioni"
  - Pertanto, il fatto è **già sostanzialmente** un **reato**
  - È irrilevante (al più incostituzionale) che **manchi** un **riconoscimento formale**
- **Corte Penale Internazionale**:
  - È un'istituzione permanente con giurisdizione sui più gravi crimini internazionali
  - Genocidio, crimini contro l'umanità, crimini di guerra, aggressione
  - Agisce su segnalazione di uno Stato Parte, del Consiglio di Sicurezza, o su iniziativa del Procuratore stesso
- **Passaggio fra regimi**:
  - Il passaggio fra regimi (spesso da quelli dittatoriali) può portare a sacrifici più o meno gravi del principio di irretroattività
  - Ad es., nella **Germania dell'Est** i soldati uccidevano i cittadini che cercavano di fuggire verso la Germania dell'Ovest:
    - **Dottrina**: segue lo stretto principio di **irretroattività**, le azioni erano legittime e non reati
    - **Giurisprudenza**: segue la tesi di Radbruch, le azioni erano reati perché leggi erano contrarie ai principi di diritto fondamentali, e quindi nulle anche al tempo

## Retroattività espressa ed occulta (p. 274)

- Retroattività **espressa**: la legge dispone espressamente per il passato
- Retroattività **occulta**: le modifiche della legge hanno effetto retroattivo in via indiretta

### Retroattività per omissione

- Ad es., la **sanzione di omesse dichiarazioni** per qualcosa che riguarda il **passato**
- **Formalmente** si applicano per il **futuro**, ma **sostanzialmente** puniscono un **fatto già commesso** nel passato

### Mutamento in pejus dell'orientamento giurisprudenziale

- Ad es., l'ordinamento giurisprudenziale costante cambia
- **Civil law**:
  - Secondo la dottrina, è possibile considerare il **cambiamento giurisprudenziale** alla stregua di una **nuova legge**
- Common law:
  - **Prospective overruling**: la nuova decisione è considerata come una nuova legge, si applica solo ai casi successivi
  - **Ignorantia juris**: basata sul principio di colpevolezza, si proscioglie l'imputato per ignoranza legittima dato che il cambiamento **non era prevedibile**
- Civil law: la giurisprudenza non è fonte di legge, si può solo usare l'**art. 5 c.p.** per prosciogliere l'imputato
- **CEDU**:
  - La retroattività occulta ed il mutamento giurisprudenziale sfavorevole **violano** le esigenze di **conoscibilità e prevedibilità** della legge/decisione

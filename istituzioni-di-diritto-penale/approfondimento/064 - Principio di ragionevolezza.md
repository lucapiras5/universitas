# Principio di ragionevolezza [64]

## Incriminazioni direttamente contrastanti con l'art. 3 Cost. [65]

- Sent. n. 131/1979:
  - La **conversione** di **pena pecuniaria** in **pena detentiva** in caso di insolvibilità del condannato colpisce i **nullatenenti**
  - Pertanto, **discrimina** sulla base delle **condizioni sociali**, in aperta violazione con l'art. 3 Cost.
- Sent. n. 126/1968 e 147/1969:
  - Dichiarano l'illegittimità dell'adulterio e del concubinato, sulla base del principio di uguaglianza morale/giuridica fra coniugi (art. 29 Cost.)
- **Reato di bestemmia**:
  - Sent. n. 507/1999
  - Viene eliminato il riferimento alla "religione di Stato", perché discriminatorio sulla base della religione professata
- **Limiti**:
  - È legittimo applicare trattamenti differenziati alla stessa categoria di soggetti nel tempo
  - Solo nel caso di **norme di favore** è possibile eliminare la discriminazione con effetti **in malam partem**

## Trattamento sanzionatorio [67]

- L'irragionevolezza può riguardare:
  - **Ingiustificata discriminazione**: trattamenti diversi per fattispecie assimilabili
  - **Ingiustificata parificazione**: stesso trattamento per fattispecie non assimilabili
  - **Trattamento giuridico complessivo**:
    - Elementi ulteriori rispetto al profilo sanzionatorio, come le cause estintive, la procedibilità...
    - Ad es., è irragionevole applicare sanzioni sostituitive solo a reati che sanzionano lo stesso interesse più gravemente
- **Grado di sperequazione**:
  - Inizialmente si punivano solo le **lesioni macroscopiche**
  - Successivamente si arriva a punire anche la **lesione evidente** del principio di ragionevolezza

### Ingiustificata parificazione [69]

- Sent. n. 26/1979
- L'art. 186 cod. pen. mil. pace equipara l'omicidio tentato e quello consumato
- Si stravolge l'importanza del'obbedienza dell'inferiore verso il superiore, ed il valore della vita

### Ingiustificata discriminazione [69]

- Sent. n. 409/1989:
  - Il **rifiuto del servizio militare** per motivi di **coscienza** ed il **rifiuto della chiamata** proteggono lo stesso bene
  - Tuttavia, la prima ipotesi è sanzionata più severamente
- Sent. n. 68/2012:
  - Il **sequestro** di persona a **scopi terroristici** prevede un'**attenuante** se il fatto è di lieve entità
  - Tuttavia, il **sequestro** di persona a **scopo di estorsione** (meno grave) non prevede la stessa attenuante
  - Le due fattispecie sono accomunate da vari fattori:
    - Origine storica: legislazione di emergenza
    - Modalità della condotta: privazione della libertà personale
    - Misure aggravanti e premiali: nel caso di morte della persona, dissociazione dell'agente/concorrenti...
  - Pertanto:
    - L'unico elemento diverso è il **rango del bene protetto**
    - La severità del trattamento deve corrispondere al rango, e quindi l'attenuante devi applicarsi anche al sequestro per fini di estorsione

### Pene fisse [71]

- Le **pene fisse** sono **contrarie a Costituzione**
- L'**individualizzazione** della pena deve tenere conto della entità ed esigenze dei singoli casi
  - Come attuazione del **principio di uguaglianza**
  - La "**personalità**" della responsabilità penale (art. 27 co. 1 Cost.) richiede l'adeguamento all'autore
  - La **funzione rieducativa** (art. 27 co. 3 Cost.) richiede la differenziazione della pena
  - La pena deve essere **proporzionata** al caso concreto, seguendo i **parametri legislativi** (artt. 132 e 133 c.p.)

#### Sentenze di rigetto

- Sent. n. 50/1980:
  - La **pena fissa** stabilita per chi trasporta **carichi che eccedono il peso massimo consentito** non è contraria a Costituzione:
  - Le sanzioni sono sufficientemente basse da non essere sproporzionate
  - Usa la stessa sanzione per dolo e colpa perché serve a prevenire situazioni di pericolo
  - Il limite per la penalità è un eccesso di carico così elevato, che carichi ancora più pesanti farebbero poca differenza
  - Dato che la fattispecie è ragionevole, non può essere modificata, altrimenti si invaderebbe la valutazione di merito compiuta dal legislatore
- Ord. n. 91/2008:
  - Esistono **varie ipotesi** di **recidiva che aumentano la pena in maniera fissa**, in contrasto con ipotesi che permettono un aumento variabile
  - La previsione di un aumento fisso non è di per sé irragionevole, purché non si producano sperequazioni sanzionatorie in situazioni omogenee senza una ratio giustificativa
  - La Corte riconosce che l'aumento di pena fisso è contrario ai principi generali
  - Tuttavia:
    - Se al giudice rimane uno spazio di apprezzamento discrezionale, la sanzione non è incostituzionale
    - Una pena pecuniaria fissa è legittima se accompagnata da una pena edittale variabile
    - Nel caso della recidiva, la sua applicazione è facoltativa, ed il giudice può sempre variare la pena-base per contrastare l'aumento fisso
- Sent. n. 134/2012:
  - La **pena accessoria** prevista per il **delitto di bancarotta fraudolenta** è nella **misura fissa di 10 anni**, anche se il reato-base può avere un durata minore
  - La Corte riconsce la necessità di una riforma delle pene accessorie, ma considera comunque la questione inammissibile
  - I giudici hanno richiesto l'introduzione delle parole "fino a", in modo da poter vincolare la durata della sanzione accessoria a quella principale, secondo l'art. 34 c.p.
  - Tuttavia, non è una soluzione costituzionalmente vincolata:
    - Si potrebbe prevedere una sanzione diversa
    - Ad es., in misura non fissa, o proporzionata alla pena principale
    - Pertanto, è una scelta che compete esclusivamente alla discrezionalità del legislatore
- Sent. n. 252/2012:
  - La **confisca degli strumenti finanziari** movimentati nell'abuso di informazioni privilegiate è **obbligatoria ed integrale**
  - Il giudice chiede l'introduzione della **graduabilità** della confisca, in proporzione alla gravità del reato
  - La soluzione creerebbe un nuovo terzo regime (oltre alla confisca obbligatoria e facoltativa, una "obbligatoria e graduata"), e pertanto è materia di competenza del legislatore, non della Corte

#### Sentenze di accoglimento [74]

- In alcuni casi, sono state ammesse sentenze di accoglimento:
  - Per la particolarità della norma
  - Per l'importanza degli **interessi sacrificati** dall'automatismo
- Sent. n. 31/2012:
  - Al delitto dell'art. 567 co. 2 c.p. (**alterazione dello stato civile del neonato nella formazione di un atto di nascita**) si applica di diritto la pena accessoria della **perdita della potestà genitoriale**
  - Al giudice è preclusa ogni valutazione riguardante:
    - L'interesse del minore, che è tutelata da fonti interne e internazionali
    - La natura e caratteristiche del caso concreto, e se sono idonee a portare alla decadenza dall potestà
  - Pertanto, contrasta con l'art. 3 Cost. perché introduce una **presunzione irragionevole**
- Sent. n. 7/2013:
  - Riguarda ancora l'art. 567 co. 2 Cost.
  - La disposizione contrasta anche con l'art. 117 Cost. per quanto riguarda la violazione di obblighi internazionali finalizzati a riconoscere l'interesse superiore del fanciullo in qualsiasi decisione relativa ai fanciulli, sia nel diritto pubblico che privato
  - L'automatismo lede le esigenze educative ed affettive del minore, ed è necessaria una riforma generale degli automatismi relativi alle pene accessorie

## Proporzione fra disvalore del reato e pena [76]

- La Corte ha progressivamente riconosciuto la **ragionevolezza intrinseca**, intesa come **proporzione** fra **illecito e sanzione**
- Sent. n. 409/1989:
  - Il **principio di uguaglianza** prevede anche che la **pena sia proporzionata al disvalore del fatto** illecito commesso, per garantire sia la difesa sociale, sia la difesa dell'imputato
  - La valutazione del legislatore può essere sanzionata solo se non è stato rispettato il limite della ragionevolezza
  - Il delitto di **rifiuto del servizio militare per motivi di coscienza** è irragionevolmente più grave del delitto di mancanza alla chiamata
  - I due delitti sono **omologhi per il loro disvalore** (rifiuto del servizio militare)
  - È irragionevole sanzionare più severamente il rifuto di coscienza rispetto ad un rifiuto immotivato
- Sent. n. 341/1994:
  - La Corte non può **stabilire la quantità di pena** al posto del legislatore
  - Tuttavia, può verificare la lesione del principio di ragionevolezza e proporzionalità, nell'esercizio della scelta discrezionale
  - Numerosi giudici hanno sollevato questione di costituzionalità riguardo il reato di oltraggio, la cui sanzione minima è 6 mesi
  - Nei casi più lievi di oltraggio, è irragionevole applicare una sanzione più grave di quella prevista per l'ingiuria
- Il **principio di proporzionalità**:
  - È una proiezione del principio di ragionevolezza
  - Ha larga applicazione in **materia penale**, per l'attuazione della **finalità rieducativa** della pena
  - È applicabile anche alle **sanzioni amministrative**:
    - Per la giurisprudenza CEDU
    - Per l'art. 49 della Carta dei diritti fondamentali UE che stabilisce che l'intensità delle pene non sia sproporzionata al reato
- Richiede la **corretta individuazione** del **tertium comparationis**:
  - Deve evidenziare la sperequazione, ed indicare l'eventuale disciplina da usare per ridurla
  - **Estensione di un'attenuante** (sent. n. 68/2012):
    - L'attenuante speciale per i fatti di lieve entità è prevista per il sequestro a scopo di terrorismo ed eversione
    - Tuttavia, non è applicabile al sequestro a scopo di estorsione:
      - Che prevede una pena elevata e poco graduabile (da 25 a 30 anni)
      - Nonostante la somiglianza delle due figure di reato (fatto, interessi tutelati, risposta sanzionatoria)
    - Pertanto, è necessario **poter applicare l'attenuante** anche al sequestro per scopo di estorsione
  - **Estensione della pena edittale** (sent. n 409/1989):
    - Il rifiuto del servizio militare su base di obiezione di coscienza prevede una sanzione più grave (2 a 4 anni) di quella prevista per il rifiuto della chiamata per nessun motivo o motivi futili (6 mesi a 2 anni)
    - La sperequazione va risolta applicando la sanzione prevista per il rifiuto generico anche al caso di obiezione di coscienza, perché è irragionevole prevedere una sanzione più grave
  - **Illegittimità del minimo edittale senza tertium comparationis** (sent. n. 341/1994):
    - L'oltraggio a pubblico ufficiale è sanzionato più gravemente dell'ingiuria
    - A livello europeo, il reato di oltraggio spesso non è previsto, e l'ingiuria si applica anche ai pubblici ufficiali
    - In Italia:
      - È solo giustificabile come un retaggio della concezione dei rapporti fra privati e pubblici ufficiali tipici del fascismo, ma ormai superati
      - Sono presenti numerose questioni di costituzionalità riguardanti l'oltraggio
      - È riconoscibile una plurioffensività del reato (lede il potere pubblico), ma la sanzione minima di 6 mesi è eccessiva
    - Pertanto, la Corte:
      - Dichiara l'incostituzionalità della sanzione per l'oltraggio, ma **non ricerca un tertium comparationis**
      - Piuttosto, decide di applicare la **sanzione minima prevista dal c.p. all'art. 23 c.p.**
      - È un caso unico nel suo genere
  - **In generale**:
    - La Corte ritiene di non poter modificare le sanzioni previste dal legislatore, salvo il caso di soluzione costituzionalmente obbligata
    - Il **tertium comparationis** deve riguardare una **fattispecie sostanzialmente identica**
    - **Non** è sufficiente una questione **solo affine**, oppure **più generica** e capace di sanzionare **condotte meno gravi**

## Principio di ragionevolezza e presunzioni in materia penale (78)

- Il principio di ragionevolezza è usato per valutare se un bilanciamento o compressione di altri principi costituzionali siano ammissibili
- Ad es.:
  - La **retroattività della lex mitior** (può essere limitata se la scelta del legislatore è ragionevole)
  - Il **diritto di difesa** (si può limitare il diritto alla difesa per chi è detenuto in carcere duro, perché gli incontri con l'avvocato non sono registrati, e potrebbero essere utilizzati per fornire direttive criminali, sent. n. 143/2013)
  - La legittimità delle **presunzioni di pericolo**, che non devono essere irragionevoli
  - La **compressione del principio rieducativo** a favore di altre finalità della pena
- In generale, opera anche sulle **presunzioni assolute** del legislatore:
  - Se violano il **principio di eguaglianza**
  - Se sono arbitrarie e non rispondono a **regole di esperienza empiriche**
  - Se è agevole individuare **accadimenti reali contrari alla presunzione**
- **Pericolosità presunta**:
  - Esistono varie sentenze di accoglimento che colpiscono casi di pericolosità meramente presunti
  - Per i **minori di quattordici anni**, era previsto il ricovero obbligatorio in un **riformatorio giudiziario** (sent. n. 1/1971)
  - Per gli **infermi e semi-infermi di mente**, era previsto il ricovero in **ospedali psichiatrici**, senza l'accertamento previo della loro pericolosità sociale (sentt. nn. 139/1982 e 249/1983)
  - Per gli **immigrati entrati illegalmente** o privi del permesso di soggiorno, era precluso l'**accesso a misure alternative** (sent. n. 78/2007)
  - Per i **lavoratori extracomunitari** che avevano commesso i reati previsti all'art. 381 c.p.p. (sent. n. 172/2012):
    - Era automaticamente **rigettata l'istanza di regolarizzazione**, senza accertamento della loro pericolosità sociale
    - Si lede irragionevolmente il **legame** stabilito con il datore di lavoro (ad es., assistenza di anziani)
    - Si producono conseguenze gravi ed irreversibili, sulla presunzione che la commissione di un reato sia sintomatica di pericolosità sociale
- **Svolgimento del lavoro di pubblica utilità** (sent. n. 179/2003):
  - La legge imponeva lo svolgimento del lavoro di pubblica utilità nella Provincia di residenza del condannato
  - La norma è irragionevole, perché:
    - L'accesso allo svolgimento del lavoro di pubblica utilità in sostituzione della pena detentiva o pecuniaria richiede il consenso del condannato
    - Tuttavia, la legge impone lo svolgimento del lavoro in un determinato ente, e non prende in considerazione le esigenze di spostamento, studio, lavoro, famiglia e salute del condannato
    - La soluzione consiste nell'attribuire al giudice la scelta della sede più appropriata su richiesta del condannato

# Principio della finalità rieducativa della pena [82]

- Secondo l'art. 27 co. 3 Cost., le **pene** devono tendere alla **rieducazione del condannato**
- Nel tempo, la Corte ha **esteso**:
  - L'**ambito** di applicazione, inizialmente utilizzabile solo nella fase esecutiva
  - Le **garanzie** derivanti dal principio, come il principio di **colpevolezza**, **offensività**, **proporzione** della pena, la **riserva di legge** statale

## "Concezione polifunzionale della pena" [82]

- Negli interventi più risalenti la Corte accoglie la **concezione polifunzionale** della rieducazione
- L'**applicazione** del principio rieducativo è **limitata** alla **fase esecutiva** della pena
- Il **principio rieducativo**:
  - È la **finalità ultima**, ma **non unica** o esclusiva, della pena
  - **Riguarda** il **regime di esecuzione**, **piuttosto che la durata** della pena
  - Va **bilanciata** con le **altre funzioni** della pena (**afflittiva e preventiva**)
  - Ad es. l'**ergastolo**, che ha scopi più intimidatori e di neutralizzazione della pericolosità, che rieducativi, perché non è sempre possibile rieducare (sent. n. 264/1974)

## Valorizzazione della finalità rieducativa oltre la fase esecutiva [83]

- **Liberazione condizionale** (sent. n. 204/1974):
  - La Corte dichiara incostituzionale la disposizione che attribuisce al Ministero della giustizia la facoltà di concedere la liberazione condizionale
  - Pertanto, si crea un **diritto alla rieducazione**:
    - Il **condannato** può chiedere il **riesame della sanzione**, per verificare che abbia raggiunto lo scopo rieducativo
    - Il **legislatore** ha l'**obbligo** di predisporre tutti i **mezzi utili e necessari** alla **rieducazione** del condannato
- **Scusabilità dell'ignoranza della legge** (sent. n. 364/1988):
  - La Corte dichiara **incostituzionale** l'**assoluta irrilevanza** dell'ignoranza o errore sulla legge
  - Applicare la pena anche nel caso di ignoranza od errore scusabili costituiscono una concezione fondata sulla **pura deterrenza**
  - Viceversa, valorizzare il **principio di colpevolezza** presuppone l'**estensione della rieducazione** anche alla fase dell'**applicazione della pena**
- **Applicazione della pena su richiesta delle parti** (sent. n. 313/1990):
  - La Corte dichiara incostituzionale la norma riguardante l'applicazione della pena su richiesta delle parti, nella parte in cui non permette al giudice di:
    - **Valutare la congruità** della pena
    - **Rigettare** la richiesta, se la valutazione è sfavorevole
  - La **funzione rieducativa** della pena:
    - Non è una mera tendenza finalistica
    - Fa parte delle **qualità essenziali ed ontologiche** della pena stessa
    - Pertanto, riguarda la pena dalla sua **concezione astratta**, alla sua **applicazione in concreto**, alla sua **esecuzione**
    - Non può essere limitata ad una sola fase

## Bilanciamento delle finalità della pena nei limiti della ragionevolezza [84]

- Valorizzare la rieducazione non significa annullare le **altre funzioni** della pena, che sono **comunque riconosciute**
- È **impossibile** stabilire una **gerarchia statica** ed assoluta tra le varie funzioni:
  - Bisogna **valutare caso per caso**, a seconda dell'istituto e delle finalità
  - La funzione rieducativa non è automaticamente la funzione più importante
- Nella fase esecutiva, la pena detentiva:
  - **Non può** essere **estesa** oltre la durata determinata nella **sentenza di condanna**, per **nessun motivo** (funzione retributiva)
  - **Può** essere **sospesa o ridotta**, se la **valutazione** del condannato è **positiva** (funzione rieducativa)
- Il **bilanciamento fra funzioni**:
  - Va effettuato sulla base delle **esigenze contingenti** storiche
  - Il **sacrificio** di una funzione a favore di un'altra deve **rispondere** al principio di **ragionevolezza**, e ai paradigmi dell'**adeguatezza** e **proporzionalità**
  - Ad es.:
    - Valorizzare eccessivamente la funzione general-preventiva a scapito della rieducazione è irragionevole (sent. n. 257/2006)
    - L'**esclusione** di tutte le **misure alternative alla detenzione** per gli **extracomunitari irregolari** è irragionevole, perché è priva di significato univoco rispetto ai beni tutelati (sent. n. 78/2007)

## Vincoli per il legislatore e giudice [86]

- **Previsioni sanzionatorie rigide**:
  - **Tendenzialmente**, **contrastano** con il principio di **uguaglianza e proporzione**, perché non sono adattabili al caso concreto
  - Tuttavia, se la **sanzione** è **ragionevole** per l'**intera gamma di comportamenti**, può essere **conforme** a Costituzione (sent. n. 50/1980)
- **Automatismi basati su presunzioni non empiricamente fondate**:
  - La presunzione è **illegittima** se è formulata in maniera da **escludere la possibilità** per il giudice di:
    - Applicare i **normali criteri di commisurazione**
    - **Verificare in concreto** l'offensività del reato o pericolosità dell'autore
  - Esclusione della concessione di un'attenuante:
    - L'art. 62-bis c.p. **esclude** l'applicabilità dei criteri per la **concessione delle attenuanti** (art. 133 c.p.) ai **recidivi reiterati** (art. 99 co. 4 c.p.)
    - Introduce una **presunzione di preponderanza** dei precedenti penale dell'imputato, che impedisce la valutazione del caso concreto
    - La presunzione **non è un dato di esperienza generalizzabile**, perché:
      - La recidiva considera solo eventi già passati, ed è irragionevole che pregiudichi la possibilità di considerare il comportamento nel reato attuale, o di ipotizzare la possibilità di un cambiamento futuro della condotta
      - I fatti precedenti possono riguardare fatti di scarsa rilevanza

## Finalità rieducativa ed esecuzione della pena [87]

### Premessa [87]

- Per "rieducazione" si intende il recupero del detenuto nella vita nella società, e la fase esecutiva della pena è il momento fondamentale

### Individualizzazione della pena, progressività nel trattamento sanzionatorio, divieto di automatismi [88]

- **Individualizzazione della pena**:
  - La pena deve essere **strutturata** in modo da **poter adeguare** la risposta sanzionatoria al **caso concreto**
  - La concreta attuazione della "**personalità**" della **responsabilità penale** richiede il rispetto dei principi di **proporzionalità e rieducazione**
  - Le **pene fisse** sono ammissibili solo se ragionevolmente proporzionate
  - La **revoca di benefici non può essere automatica**, ma deve essere **proporzionata** al fatto che l'ha motivata, ed il fatto va **verificato** (ad es., la revoca di benefici anche senza il controllo di collegamenti attuali con la criminalità organizzata, sent. n. 306/1993)
  - La **concessione di benefici** non può essere generalizzata, ma deve essere sottoposta al vaglio del tribunale di sorveglianza, altrimenti si lede la funzione rieducativa (sent. n. 255/2006)
  - La **revoca automatica della liberazione anticipata** per intervenuta condanna per delitto non colposo commesso dopo la concessione del beneficio può portare ad un ingiusto arresto del percorso di risocializzazione del condannato (sent. n. 186/1995)
  - La **sospensione automatica della detenzione domiciliare** per **evasione** può interrompere senza ragione il processo rieducativo, se non si considerano le circostanze concrete (sent. n. 173/1997)
- Possibilità di **interpretazione in senso rieducativo**:
  - Sent. n. 189/2010:
    - L'art. 58-quater co. 1 dell'ordinamento penitenziario definisce il **divieto** di concedere **benefici penitenziari** al condannato colpevole di **evasione**
    - La Corte afferma che la funzione di prevenzione sociale della pena non può prevalere sulla finalità rieducativa
    - Pertanto, è **obbligatorio interpretare** tutte le fattispecie di **benefici penitenziari** in maniera **conforme al principio rieducativo**, ed **escludere** in via interpretativa qualsiasi **automatismo**
  - Sent. n. 291/2010:
    - Segue un ragionamento analogo alla sentenza precedente, ma riguarda la recidiva reiterata
    - Si ribadisce la necessità di una **valutazione sempre personalizzata**
  - Sent. n. 79/2007:
    - La **finalità rieducativa** deve **riflettersi** in maniera adeguata su tutta la **legislazione penitenziaria**
    - Pertanto, è obbligatorio **valorizzare ogni sforzo** compiuto dal **condannato** e dalle **istituzioni**, nel senso della **rieducazione**

### Sospensione condizionale della pena [91]

- Esclusione della **sospensione condizionale** e **non-menzione nel casellario giudiziario** (sent. n. 48/1962:):
  - Per i reati relati all'**elettorato attivo** e alla tenuta delle **liste elettorali**, **non è illegittima**
  - I reati tutelano le elezioni, un aspetto fondamentale del sistema democratico:
    - Per il principio di ragionevolezza, il **trattamento differenziato** per questi tipi di reato è **ragionevole**
    - Per il principio di rieducazione, è accettabile che data l'importanza del bene, la funzione sanzionatoria prevalga su quella rieducativa
- La **sospensione condizionale**:
  - È rimessa all'apprezzamento discrezionale del legislatore, prima ancora che del giudice
  - L'**esclusione della sospensione** per **reprimere determinati fenomeni criminosi** è accettabile (**purché ragionevole**)

### Misure alternative alla pena detentiva o pecuniaria e benefici penitenziari [92]

- Le misure alternative alla pena sono molto diverse fra loro, ma lo scopo comune è quello di favorire il reinserimento sociale del condannato
- **Detenzione domiciliare**:
  - L'**applicazione automatica** a chi si trova nelle condizioni per beneficiarne (art. 656 co. 10 c.p.p.) non è contrario, bensì conforme al principio rieducativo, perché evita l'allungamento dei tempi necessari per iniziare il recupero del condannato (sent. n. 422/1999)
  - La concessione va permessa anche ai **genitori** di figli con **handicap totalmente invalidanti** (sent. n. 350/2003)
  - La **sospensione non può essere automatica**, perché si rischia di interrompere bruscamente la procedura di recupero (sent. n. 173/1997)
- **Affidamento in prova al servizio sociale**:
  - Ne è stata dichiarata l'illegittimità in varie sentenze:
    - Per la funzione **retributiva**, in caso di **annullamento**, non consentiva di **detrarre** il **periodo di affidamento** trascorso dalla **sentenza totale**
    - Per la funzione **rieducativa**, in caso di **revoca**, il **Tribunale di sorveglianza** non poteva considerare l'**effetto risocializzante** ai fini del **computo della nuova sentenza**
  - La **differenza con la semilibertà** (sent. n. 100/1997):
    - L'affidamento in prova è pienamente extracarcerario, e può essere concesso solo se è adeguato alla rieducazione del reo, ed evita la commissione di nuovi delitti
    - La semilibertà richiede l'espiazione di un periodo di pena (non specificato dal legislatore) in carcere
- **Semilibertà**:
  - La semilibertà **non** poteva essere **concessa ai condannati** per delitti mafiosi, anche se:
    - Avevano raggiunto un **livello sufficiente di rieducazione**
    - **Non avevano contatti accertati** con la criminalità organizzata
  - Si afferma la **biunivoca corrispondenza fra beneficio e rieducazione** (sent. n. 445/1997):
    - Qualsiasi regresso giustifica un cambiamento in peggio del percorso rieducativo
    - Qualsiasi sforzo va premiato con la possibilità di usare istituti rieducativi meno afflittivi
- **Liberazione anticipata**:
  - Comporta la **sottrazione di 45 giorni** di detenzione per ogni semestre in cui il comportamento del condannato è valutato positivamente
  - Il giudizio negativo su uno o più semestri non può giustificare la decadenza automatica dal beneficio (sent. n. 276/1990)
  - Il giudice deve valutare anche il **comportamento** tenuto **durante** la **custodia cautelare**, anche nella forma degli arresti domiciliari (sent. n. 352/1991)
  - La condanna per commissione di delitto non colposo non può comportare l'arresto automatico del beneficio (sent. n. 186/1995)
- **Benefici penitenziari**:
  - Sono importanti per la risocializzazione, in particolare il permesso premio, perché:
    - Possono essere **funzionali** all'applicazione dell'**affidamento in prova**
    - In generale, **inducono** il detenuto a **collaborare** con l'istituzione carceraria
  - **Delitti relativi al crimine organizzato**:
    - La concedibilità richiede la **collaborazione con la giustizia**
    - Tuttavia, nei casi di collaborazione:
      - **Irrilevante**, nel caso in cui il condannato ha avuto **limitata partecipazione** al fatto
      - **Impossibile**, nel caso in cui si è già svolto l'**integrale accertamento** dei fatti e responsabilità, ed il condannato non può dare informazioni utili
    - Il beneficio deve **poter essere concesso** anche in questi casi
    - Altrimenti, si **sacrifica** inutilmente la possibilità di rieducare **senza vantaggio** per la **prevenzione generale**
  - **Successione di leggi**:
    - Se una legge che **esclude l'applicabilità di un beneficio** a certi soggetti entra in vigore, **non è applicabile** ai soggetti che avevano **già maturato i requisiti**
    - Il principio di **rieducazione** e l'esigenza di **evitare brusche interruzioni** della risocializzazione **prevalgono** sulla **successione delle leggi**
- **Lavoro di pubblica utilità**:
  - La Corte dichiara l'illegittimità della norma nella parte in cui impone lo svolgimento del lavoro nella provincia di residenza
  - La funzione rieducativa e la risocializzazione devono agire in **maniera individuale**, e si devono **escludere rigidi automatismi**

### Liberazione condizionale [97]

- La liberazione condizionale:
  - Permette di **concludere la pena** all'**esterno del carcere**, nel regime di libertà vigilata
  - È lo strumento da utilizzare nella **fase finale** del **reinserimento sociale** del condannato
- **Garanzia giurisdizionale** (sent. n. 204/1974):
  - Il legislatore ha l'obbligo di predisporre **ogni mezzo idoneo** a **garantire la finalità rieducativa** della pena
  - La **concessione discrezionale** da parte del Ministero della giustizia, è dichiarata **incostituzionale**
  - Si afferma:
    - La necessità della **garanzia giurisdizionale** per la **liberazione condizionale**
    - Il **diritto** del detenuto al **riesame della durata** della pretesa punitiva
- **Estensione all'ergastolo** (sentt. n. 274/1983 e 161/1997):
  - La Corte ritiene illegittima l'inapplicabilità della riduzione di pena prevista dalla liberazione anticipata anche ai condannati all'ergastolo, ai fini dell'applicabilità della liberazione condizionale
  - La revoca della liberazione condizionale per i condannati all'ergastolo non preclude una nuova ammissione al benficio, altrimenti l'ergastolano sarebbe escluso dalla rieducazione
- **Revoca della liberazione**:
  - La revoca automatica della liberazione per avere commesso un delitto o contravvenzione della stessa indole è illegittima
  - Il comportamento del soggetto deve essere valutato in concreto
- **Valutazione del ravvedimento**:
  - **Non** è sufficiente il solo rispetto della legalità (il non commettere altri reati)
  - È anche necessario valutare altri aspetti, come l'interesse del soggetto verso la vittima, l'adoperarsi per rimuovere le lesioni causate dal reato, ecc...

### Grazia [99]

- La **revoca automatica** della **grazia** non è illegittima:
  - La grazia **non** è un atto di **mera clemenza**, ma deve comunque tendere alla **finalità rieducativa**
  - Il **mancato adempimento delle condizioni** a cui è disposta indica la **mancanza di emenda** del reo, e quindi la decadenza dal beneficio è ragionevole

### Giustizia minorile [99]

- La giustizia minorile deve avere forme più adatte per la loro rieducazione
- Il collegio giudicante è composto da magistrati togati, ed **esperti dell'assistenza sociale**
- **Individualizzazione del giudizio**:
  - L'obiettivo finale è la rieducazione del minore ed il reinserimento sociale, piuttosto che la punizione
  - I **minorenni nelle forze armate** sono comunque sotto la giurisdizione del tribunale minorile, anche per i reati militari (sent. n. 78/1989)
  - La **criminalità nei minorenni** è dovuta a **carenze di personalità**, e la soluzione migliore è la **massima individualizzazione** del **trattamento sanzionatorio**
- **Ergastolo ed estradizione**:
  - L'art 31 Cost. (protezione della gioventù) rende **inapplicabile** l'ergastolo ai minorenni
  - Numerose **convenzioni internazionali** sui **diritti del fanciullo** impongono l'**interpretazione** dell'**art. 27** Cost. secondo la **preminenza** della **funzione (ri)educativa** sulle altre funzioni della pena
  - La Corte ha dichiarato **incostituzionale** l'**estradizione di minorenni**, nella parte in cui la **Parte richiedente non considerasse il soggetto un minore** (sent. n. 125/1992)
- **Applicazione di istituti generali**:
  - La l. n. 152/1975 vieta la concessione della libertà provvisoria per alcuni tipi di reati
  - L'automatismo non si applica al minore, perché si deve **tentare ogni possibilità e modalità** di **recupero del minore**
- **Divieto di parificazione fra adulti e minori**:
  - **Misure alternative alla detenzione**:
    - I limiti minimi di pena scontata per applicare le misure alternative alla detenzione per i minori sono gli stessi degli adulti
    - Pertanto, la Corte censura la mancanza di differenziazione per i condannati minorenni
  - **Detenzione**:
    - Il recupero del minore prevale sulla realizzazione della pretesa punitiva
    - L'istituzione carceraria deve essere usata come extrema ratio
  - Revoca di misure alternative:
    - Per gli adulti esistono varie restrizioni
    - Per i minori, si esclude l'automatismo e si prevede una valutazione caso per caso
  - Automatismi in generale:
    - Tendono ad essere contrari alle esigenze costituzionali di protezione del minore
    - Prevalgono le esigenze di studio e lavoro, e le condizioni familiari, sociali ed ambientali del minorenne

### Finalità rieducativa ed altri parametri costituzionali [104]

- Le questioni di costituzionalità relative all'esecuzione della pena spesso riguardano anche la finalità rieducativa
- Sent. n. 301/2012:
  - Il giudice solleva la questione di costituzionalità per il controllo visivo sui detenuti durante i colloqui, perché impedisce la possibilità di avere rapporti intimi
  - La Corte ritiene che un intervento meramente ablativo:
    - Danneggerebbe l'interesse alla protezione dell'ordine pubblico
    - Non garantirebbe l'esercizio del diritto
    - Servirebbe una regolamentazione da parte del legislatore

# Principio di colpevolezza (48)

## Evoluzione interpretativa dell'art. 27 Cost. e della responsabilità penale colpevole (48)

- Sent. n. 3/1956 e succ.:
  - L'art. 27 Cost. viene interpretato nella sua **accezione minimale**
  - Esiste solo il **divieto** di **responsabilità penale per fatto altrui** (ad es., la responsabilità del direttore di periodico)
- Sent. n. 364/1988:
  - Valorizza il **fine rieducativo** della pena
  - Ricostruisce il rapporto fra Stato e cittadino su una base contrattualistica:
    - Lo **Stato** deve rispettare il **principio di riconoscibilità**, e introdurre fattispecie penali:
      - Non numerose, né eccessive rispetto ai fini di tutela
      - Chiaramente formulate
      - Rivolte alla tutela di valori di rango costituzionale, e comunque riconosciuti dalla società
    - Il **cittadino**:
      - Ha il **dovere** di **informarsi sulla legge penale**
      - Se lo Stato non ha adempiuto agli obblighi la sua **ignoranza od errore** è **scusabile**, e **non è penalmente responsabile**
      - Sarebbe ingiusto punire se manca la consapevole ribellione od indifferenza verso l'ordinamento
- Sent. n. 1085/1988:
  - Deve esistere un **collegamento psichico** con **ciascuno e tutti** gli elementi che contribuiscono a definire il **disvalore** della fattispecie
  - Il principio di colpevolezza è **inderogabile**:
    - Garantisce ai consociati la **libertà di azione**, sulla base della **calcolabilità** della conseguenza delle proprie condotte
    - Esclude l'imputazione di eventi che sono estranei al consapevole dominio dell'agente
    - È il **fondamento** del **principio rieducativo** della pena, perché garantisce almeno la **presenza della colpa**
  - Punire in **assenza di colpa, strumentalizza** l'uomo:
    - **Dissuade** gli altri consociati (prevenzione generale negativa)
    - **Neutralizza** la pericolosità sociale senza rieducare (prevenzione speciale negativa)
- **Corte EDU**, sentenza Sud Fondi:
  - Il principio di colpevolezza è una **conseguenza implicita** dell'art. 7 CEDU (principio di legalità)
  - La nozione di "guilty" richiede necessariamente un **collegamento psichico** (coscienza e volontà) fra l'autore ed il fatto per **fondare la responsabilità**
  - Il requisito della **conoscibilità** della **legge penale** permette la **scusabilità** dell'**errore inevitabile**
  - Le ipotesi di **presunzioni legali** e **responsabilità oggettiva** è **compatibile con la CEDU**, purché:
    - Siano previste entro **ragionevoli limiti**, tenuto conto del rango del bene tutelato
    - Si rispetti sempre il **diritto di difesa** dell'imputato

## Collegamento psichico tra agente e "nucleo significativo della fattispecie" e sua necessaria rimproverabilità (50)

- Gli unici elementi **esclusi** dal principio di colpevolezza:
  - Sono solo gli **elementi estranei** alla **materia del reato**
  - Ad es., le **condizioni estrinseche di punibilità**, che riducono l'area del penalmente rilevante
- Il **precetto** deve essere **formulato** in modo da **garantire** il **collegamento psichico** fra agente ed elementi che esprimono il disvalore del reato
- Il principio di colpevolezza è **concretamente giustiziabile**:
  - L'art. 5 c.p. (**ignorantia legis non excusat**) è incostituzionale nella parte in cui non prevede la scusabilità dell'ignoranza sulla legge penale inevitabile (sent. n. 364/1988)
  - L'art. 626 co. 1 c.p. (**furto d'uso**) è incostituzionale nella parte in cui non prevede che la cosa non possa essere restituita per caso fortuito o forza maggiore
  - La Corte richiede comunque una verifica preliminare della possibilità di usare interpretazioni conformi a Costituzione (ord. n. 287/2011)

## Principio di colpevolezza come criterio interpretativo (51)

- L'affermazione del principio **nullum crimen sine culpa** permette di criticare le varie ipotesi di **responsabilità oggettiva** presenti nell'ordinamento italiano
- **Riforme legislative**:
  - Trova applicazione nelle **riforme legislative**
  - Ad es., la riforma delle circostanze aggravanti
- **Canone interpretativo**:
  - È usato dai giudici per **correggere in via interpretativa** le ipotesi di responsabilità per fatto altrui o responsabilità oggettiva
  - Nell'istituto del **concorso di persone**, per imputare il reato più grave e non voluto al concorrente è necessaria la **prevedibilità** di quell'evento (in senso di **colpa**, sent. n. 42/1965)
  - L'irrilevanza assoluta dell'**errore sull'età della vittima infraquattordicenne** nei reati sessuali contrasta con la Costituzione, nella parte in cui non è ammissibile la **rilevanza scusante** dell'**errore inevitabile** (sent. n. 322/2007)
  - Sent. n. 27/2005:
    - Anticipa la giurisprudenza della Corte EDU, perché applica il principio di colpevolezza ad una sanzione amministrativa di natura significativamente afflittiva
    - Nel caso in cui non è possibile individuare il conducente del veicolo, i punti sono decurtati dalla patente del proprietario
    - La sanzione ha natura "personale", non "patrimoniale", e pertanto non si può utilizzare una responsabilità oggettiva
    - La sanzione è di tipo amministrativo, e ferma restando l'autonomia del sistema sanzionatorio amministrativo rispetto a quello penale, la scelta è comunque irragionevole perché imputa una sanzione ad un soggetto che non è responsabile

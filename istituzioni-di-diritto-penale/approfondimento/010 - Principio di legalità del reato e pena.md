# Principio di legalità del reato e pena [10]

## Introduzione [10]

- Il fondamento del principio di legalità è l'art. 25 co. 2 Cost.
- Reato e sanzione devono essere:
  - Definiti da una **legge entrata in vigore anteriormente** al fatto commesso, ed adeguatamente pubblicizzata
  - Formulati con precisione e facendo riferimento a **fatti empiricamente verificabili**
  - Applicati solo ai **casi tassativamente indicati**, con **divieto di estensione analogica**
- Altri principi:
  - Il principio di materialità ed offensività è riconducibile anche ad altre disposizioni
  - La **retroattività della legge più favorevole** non è riconducibile al principio di legalità, ma al principio di uguaglianza (art. 3 co. 2 Cost.) e può subire deroghe, purché ragionevoli

## Principio di irretroattività della norma penale [10]

### Ambito di applicazione del divieto di retroattività [10]

- Nelle materie **diverse da quella penale**:
  - Non ha rango costituzionale
  - Il legislatore dovrebbe comunque rispettarlo per garantire la **certezza dei rapporti giuridici**
  - Sono ammissibili casi di **deroga "ragionevole"**
- Nella **materia penale**:
  - Trova **riconoscimento**:
    - Nella Costituzione e nel codice penale
    - Nelle Carte dei diritti sovranazionali
    - Come fondamentale **principio di civiltà giuridica**
  - **Serve** a:
    - **Proteggere** il cittadino dagli **arbitri del legislatore**
    - **Garantire** la **libera autodeterminazione** individuale
  - Si **applica** al **reato** (nuova incriminazione) e alla **pena** (sanzione più severa)
  - È **inderogabile** e non suscettibile di bilanciamento

### Interpretazione CEDU e misure di sicurezza [11]

- **Misure di sicurezza**:
  - La Costituzione prevede esplicitamente solo la **riserva di legge**, **non** anche il **principio di irretroattività** (art. 25 co. 3 Cost.)
  - La **retroattività** è **ammissibile** perché le misure di sicurezza (specie quelle personali) hanno **natura preventiva** rispetto alla commissione di reati
  - Pertanto, si deve **controllare** che **non abbiano natura repressiva**, per non eludere il principio di retroattività
- **CEDU**
  - Il controllo sostanziale è un'**adeguamento** costituzionalmente obbligato (cfr. art. 117 Cost.) all'interpretazione della **CEDU**
  - Prevede l'applicazione della disciplina delle sanzioni penali a tutte le misure **sostanzialmente repressive**, a **prescindere** dall'**etichetta formale**
- **Confisca dell'autoveicolo** (sent. 196/2010):
  - La disciplina era **espressamente applicata** in **via retroattiva**
  - La confisca ha **natura repressiva** e non preventiva, perché:
    - È applicabile anche se il veicolo è **incidentato** ed inutilizzabile
    - **Non vieta l'uso di altri mezzi** da parte dell'imputato
  - La Corte dichiara l'incostituzionalità dell'applicazione retroattiva della misura

## Principio di retroattività della norma più favorevole [13]

- Il principio della retroattività della legge più favorevole:
  - Nel **codice penale**, è **espressamente menzionato** nell'art. 2
  - Nella **Costituzione**, è **implicitamente ricondotto** al principio di uguaglianza (art. 3 co. 1), che impone di trattare gli stessi fatti con le stesse sanzioni, indipendentemente se siano stati commessi prima o dopo l'abolitio criminis/lex mitior
- **Fondamento del principio**:
  - La Corte costituzionale **riconosce** la **giurisprudenza consolidata** della **Corte di giustizia**, che lo considera un **principio generale** dell'**ordinamento comunitario**
  - Tuttavia, **nega l'inderogabilità** perché non ha la tutela privilegiata e riconoscimento espresso dell'art. 25 co. 2 Cost.
  - La ratio della lex mitior:
    - **Non** è la **tutela dell'autodeterminazione** del soggetto, perché **agisce dopo** che il **fatto** è stato già **commesso**
    - È il rispetto del **principio di uguaglianza**, che è **derogabile**:
      - Per tutelare controinteressi di rilievo significativo
      - Secondo **motivi manifestamente ragionevoli**
- **Deroga della retroattività**:
  - La l. n. 251/2005 introduce una nuova disciplina della **prescrizione**, **più favorevole**
  - **Sent. n. 393/2006**:
    - La legge limita la retroattività del trattamento più favorevole, escludendo l'applicabilità dei termini più brevi ai processi di primo grado in cui si è già aperto il dibattimento
    - La **prescrizione** è un **istituto di carattere generale**, ed è **favorevole** all'imputato, perché lo Stato rinuncia a perseguire reati che hanno perso il loro allarme sociale, e per cui trovare prove funzionali al diritto della difesa dell'imputato sarebbe difficile
    - L'**apertura del dibattimento** non è prevista per i riti alternativi, e non rileva ai fini del calcolo della prescrizione
    - Pertanto, la deroga alla retroattività **viola** il principio di **ragionevolezza**, e la disciplina più favorevole va applicata retroattivamente
  - **Sent. n. 72/2008**:
    - Per i processi di secondo grado e Cassazione, le **prove** sono state **già acquisite**, la **sentenza di primo grado** è **rilevante** ai fini della **prescrizione**, e la deroga è funzionale a tutelare l'**efficienza del processo**
    - Pertanto, la scelta del legislatore in questo caso è **ragionevole**, e si applica la disciplina precedente

### Scoppola c. Italia [15]

- La sentenza Scoppola c. Italia:
  - Afferma il principio dell'applicazione retroattiva della legge come corollario implicito dell'art. 7 CEDU
  - Il giudice di merito deve applicare la pena che il legislatore ritiene proporzionata
  - Applicare la pena più severa, solo perché era prevista al momento della commissione del reato, significa infliggere **pene ormai considerate eccessive**
- Sent. n. 236/2011:
  - Riguarda i rapporti fra **disciplina transitoria della prescrizione** e **retroattività della legge più favorevole**
  - Nega l'**inderogabilità** del principio di retroattività:
    - La Corte EDU considera il **giudicato** il limite invalicabile della lex mitior
    - In ogni caso, il principio è comunque **derogabile** se esistono **ragioni giustificative**
  - La sentenza Scoppola c. Italia:
    - Non cambia la concezione del principio di irretroattività propria della Corte
    - Si applica **esclusivamente** ai **reati e pene**, e non riguarda istituti come la prescrizione
- Sent. n. 210/2013:
  - TODO [16-28]

## Principio di tassatività e determinatezza [18]

- Il principio di tassatività e determinatezza:
  - È un corollario implicito dell'art. 25 co. 2 Cost.
  - Impedisce il **ruolo creativo** del giudice
  - Permette la **libera autodeterminazione** del destinatario della norma penale
  - Richiede la **formulazione chiara** e **pubblicità adeguata** delle norme penali

### Formule esemplificative, clausole generali, concetti elastici [19]

- La Corte distingue fra "tassatività" e "determinatezza"
- La Corte ammette l'uso di:
  - Formule esemplificative come "e simili"
  - Concetti extragiuridici diffusi
  - Concetti elastici
- Finché l'attività del giudice rientra nella **ordinaria interpretazione** delle norme

### Necessaria verificabilità empirica [21]

- **Misura di sicurezza per i proclivi a delinquere**:
  - Il giudizio sulla proclività è fondato su "manifestazioni", non ulteriormente specificate
  - L'applicazione di **misure di sicurezza** richiede la **specificazione di requisiti** in **maniera tassativa**
- **Plagio**:
  - La fattispecie di plagio non è **empiricamente verificabile**
  - Le fattispecie legislative devono rispettare i vincoli di **realtà e scienza**

### Interazioni con altri principi [22]

- **Colpevolezza**:
  - La tassatività-determinatezza è collegata alla **riconoscibilità** delle norme
  - Si valorizza la **rimproverabilità** come **possibilità di conoscere** la norma:
    - Il rinvio a fonti secondarie modificabili viola la determinatezza
- **Riserva di legge**:
  - Il "**diritto vivente**" **non** è sufficiente ad integrare il principio
  - Ammettere che la norma è tassativa per l'interpretazione costante dei giudici **viola**:
    - La riserva di legge, perché presuppone un diritto di creazione giurisprudenziale
    - La determinatezza/tassatività, perché la norma diventa tale solo dopo la sua applicazione,
  - **Pronunce interpretative**:
    - Sono state usate per salvare la costituzionalità di certe norme
    - I reati di "attività sediziosa" devono consistere in reazioni sovversive, e non mere manifestazioni di discontento
- **Principio di ragionevolezza**:
  - Sia il precetto che la sanzione devono rispettare il principio di ragionevolezza

### Divieto di analogia [24]

- Il divieto di analogia riguarda la **tassatività** della norma penale
- La Corte distingue fra **analogia**, ed **interpretazione estensiva**, che è ammessa
- Se la norma fornisce sufficienti indicazioni per l'ordinaria attività di interpretazione, è legittima

## Principio di riserva di legge [25]

- Ha un fondamento politico di matrice **illuministica**:
  - Il **legislatore statale** ha il **monopolio penale** perché rappresenta la società unita per **contratto sociale**
  - La legislazione penale non è arbitraria, ma nel **bene ed interesse** della società
  - Riduce il **pluralismo giuridico** e l'ambito del penalmente rilevante alle sole ipotesi strettamente necessarie, di beni significativi ed importanti per l'ordinato vivere sociale
  - Esclude la possibilità di **arbitri** dagli **altri poteri** dello Stato
- Si applica sia al precetto che alla pena

### Atti aventi forza di legge [25]

- **Riserva di fonte**:
  - Secondo l'interpretazione della Corte, la riserva riguarda la "fonte" e non l'organo
  - **Decreti legislativi** e **decreti-legge** sono **ammissibili** come fonti (per l'**esplicita equiparazione** alla legge nella Costituzione)
  - Le pronunce più recenti tendono ad affermare la **riserva assoluta** di legge, per la delicatezza di materia
- **Decreto legislativo**:
  - La Corte censura i vizi della funzione legislativa delegata (eccessiva **genericità** di principi, o **eccesso di delega**)
  - Sent. n. 5/2014:
    - La legge-delega non autorizzava la depenalizzazione effettuata dal Governo
    - L'**effetto in malam partem** non è ostativo, perché altrimenti si rischierebbe di creare una zona franca nell'ordinamento
- **Decreto-legge**:
  - **Requisito della necessità ed urgenza** (sent. n. 83/2010):
    - La Corte può solo censurare l'**evidente mancanza di necessità ed urgenza**
    - Nel caso concreto, anche se la fase acuta dell'emergenza era già trascorsa, si ritene comunque utile l'adozione di un decreto-legge, per **consolidare** i risultati raggiunti
  - **Nesso fra decreto-legge e legge di conversione** (sent. n. 32/2014):
    - La legge di conversione presenta vari vizi:
      - Disciplinava **materie diverse** rispetto al decreto
      - Introduceva una **importante riforma** di politica criminale (la parificazione dei delitti relativi alle droghe leggere e pesanti) che avrebbe richiesto un **adeguato dibattito parlamentare**
      - Violava la **procedura di formazione della legge**, perché il Parlamento **non** ha rispettato la particolare **procedura di conversione**
      - Violava degli **obblighi sovranazionali di penalizzazione** (decisione-quadro dell'UE sugli stupefacenti), invece rispettati dalla disciplina precedente
    - Pertanto, la legge di conversione non ha **mai** avuto **effetti abrogativi**

### Fonti comunitarie [29]

- Secondo un orientamento costante, le fonti comunitarie:
  - **Non** hanno **competenza** in materia penale
  - **Non** possono **esplicare direttamente** effetti **costitutivi/peggiorativi** in materia penale **senza la mediazione** di un atto interno
  - Tuttavia, negli ultimi anni il rapporto in materia penale si è andato evolvendo
- In caso di contrasto fra norma interna ed europea:
  - Se la norma europea ha **effetto diretto**, il giudice deve **disapplicare** autonomamente la norma interna
  - Se ha **effetto indiretto**, il giudice deve sollevare **questione di costituzionalità**
  - La declaratioria di illegittimità può avere anche effetti in malam partem, ma l'apprezzamento degli effetti della sentenza è rimesso al giudice

### Fonti regionali [30]

#### Fondamento del monopolio punitivo statale [30]

- Per giurisprudenza consolidata, le leggi regionali non sono una fonte del diritto penale:
  - In funzione di garanzia generica, le **restrizioni della libertà personale** vanno valutate secondo gli **interessi della vita sociale** (art. 25 co. 2 Cost.)
  - I cittadini devono essere **uguali** davanti alla legge (art. 3 Cost.)
  - L'**unità politica** dello Stato va garantita (art. 5 Cost.)
  - Le Regioni **non hanno potestà punitiva** (art. 117 Cost.)
  - Le Regioni **non possono** adottare **provvedimenti** che **ostacolano la libera circolazione** delle persone (art. 120 Cost.)
- Sent. n. 487/1989:
  - Il monopolio penale del legislatore è la conseguenza del **contratto sociale**, e della rappresentazione dell'intera società
  - Gli interessi protetti e le incriminazioni sono entrambi di rango statale

#### Vicende costitutive, modificative ed estintive della libertà [31]

- La Corte ritiene **incostituzionali** le **leggi regionali** che:
  - Prevedono **nuove incriminazioni**, o **abrogano** fattispecie preesistenti, anche **per relationem**, o introducono **sanzioni diverse**
  - **Sostituiscono** la sanzione **penale** con una **amministrativa**
  - Prevedono **nuove cause di estinzione** del reato, o ne **ampliano la portata**
  - **Rendono lecita** un'**attività vietata** dalla legge penale nazionale (ad es., una legge che disciplina il gioco d'azzardo)

#### Riforma del Titolo V della Costituzione e concetto di "ordinamento penale" [32]

- L'orientamento della Corte non è cambiato dopo la riforma del Titolo V
- **Potere sanzionatorio amministrativo**:
  - Spetta alle regioni nelle materie di **competenza esclusiva e concorrente**:
    - Per il principio di **parallelismo** fra disciplina **sostanziale**, e **sanzionatoria amministrativa**
    - Per l'**autonomia** fra disciplina **penale** ed **amministrativa**, corollario della riserva di legge
- **Potere sanzionatorio penale**:
  - È sempre escluso, per tutti i tipi di Regioni e le Province autonome, anche nei campi di competenza esclusiva e concorrente
  - La materia "**ordinamento penale**" (sostanziale) è esplicitamente menzionata fra le **competenze esclusive** dello Stato
  - Se l'**ordinamento penale incide** sulle **materie esclusive, concorrenti e residuali** delle Regioni, deve farlo in maniera **non-discriminatoria**, e tutelare i beni in maniera **egualitaria**
  - La legge regionale:
    - **Può** operare un **mero rinvio** a quella statale
    - **Non può** definire in maniera autonoma un **precetto** penale, e specificare l'**applicazione** della **sanzione statale**

#### Ambito di competenza in materia di sanzioni amministrative (33)

- La competenza delle sanzioni amministrative è legata alle materie sostanziali (chi regola la materia definisce le sanzioni)
- Sent. n. 271/2012:
  - L'**importo della sanzioni** indicate nel d. lgs. 186/2011 venivano **indiscriminatamente** devoluto al **bilancio statale**
  - La norma è dichiarata **incostituzionale** perché **non indicava** che i proventi derivanti da sanzioni irrogate nell'ambito di **competenze della regione** andassero al **bilancio della Regione**

#### Ambito di competenza in materia di "ordine pubblico e sicurezza" (34)

- Sent. n. 34/2012:
  - La Regione Calabria crea un'agenzia per i beni confiscati alle organizzazioni criminali
  - L'agenzia:
    - **Non** ha **funzioni meramente istruttorie**
    - Le competenze si **sovrappongono con la competenza statale** in materia di **sicurezza** e **amministrazione dei beni sequestrati**
  - I compiti di amministrazione, vigilanza e custodia dei beni sequestrati:
    - Sono gestiti in maniera indipendente
    - In violazione dell'obiettivo nazionale di gestione unitaria e coordinata
  - Pertanto, la Regione ha **invaso** la **materia riservata** dell'**ordine pubblico e sicurezza**
- Sent. n. 35/2012:
  - Si prevede l'obbligo di usare un conto corrente unico e apposito per ogni finanziamento superiore a 10'000 euro per evitare l'infiltrazione del crimine organizzato
  - Le misure relative all'ordine pubblico riguardano anche le misure relative alla **prevenzione di reati** e **mantenimento dell'ordine pubblico**
  - Esiste già una norma statale sulla tracciabilità dei flussi finanziari per i finanziamenti pubblici a rischio di infiltrazione criminale
  - La norma invade la competenza statale:
    - Per la **finalità dichiarata** di prevenzione di reati
    - Per l'**oggetto materiale**, che coincide con quello di una norma statale (tracciabilità dei finanziamenti pubblici)
    - Per lo strumento normativo utilizzato (legge regionale)
- Conclusione:
  - La promozione della legalità non è un'attribuzione monopolistica dello Stato
  - Tuttavia, le **Regioni non possono**:
    - Costituire strumenti di **politica criminale**, anche nell'ambito dell'organizzazione degli uffici regionali
    - Generare **interferenze** anche potenziali con la **disciplina nazionale** di prevenzione e repressione dei reati

#### Integrazione tecnica ed effetti indiretti (35)

- La Corte ha sempre ammesso che le leggi regionali, nell'esercizio e limiti delle proprie competenze, abbiano **effetti indiretti** su:
  - Leggi penali in bianco
  - Elementi normativi nel precetto
  - Cause di giustificazione
  - Fattispecie estintive
- Le **leggi regionali** possono, **secundum legem**, svolgere funzione:
  - Di precisazione dei **presupposti di applicazione** delle norme penali
  - Di **attuazione** delle norme penali, analoga a quella delle fonti secondarie nazionali
  - Di **specificazione tecnica** delle scelte politiche nazionali
- Le leggi nazionali possono subordinare effetti incriminatori o decriminalizzanti ad atti legislativi e amministrativi regionali
  - Ad es., nei delitti contro la pubblica amministrazione le leggi regionali possono definire gli elementi costitutivi ("dovere", "atto d'ufficio") delle fattispecie tipiche
- **Scarico di liquami**:
  - Una legge della Regione Veneto esclude la necessità di ottenere un'autorizzazione per lo spargimento di liquami provenienti da allevamenti animali su terreni agricoli
  - Secondo il giudice a quo la norma interferisce con la legge Merli, che prevede l'obbligo penalmente sanzionato di autorizzazione per l'effettuazione di scarichi
  - La questione è infondata, perché la norma ha natura amministrativa, riguarda solo il territorio regionale, e non modifica il fatto-reato, depenalizzandolo
- **Autorizzazione generale**:
  - Se la legge statale:
    - Richiede il rilascio di un'**autorizzazione preventiva ed individuale** da parte della Regione per lo svolgimento di certe attività
    - Prevede sanzioni penali
  - La legge regionale **non** può prevedere un'**autorizzazione generale** a favore di tutti coloro che esercitano già l'attività, al momento dell'entrata in vigore della legge

### Riserva di legge e fonti subordinate (36)

- La riserva di legge statale impone **limiti** nel caso in cui il divieto penale:
  - Richiama o incorpora **fonti subordinate** rispetto alla legge
  - Sanziona l'inosservanza di **provvedimenti amministrativi** (cd. modello ingiunzionale)
- La legge:
  - Deve permettere di **distinguere fra il lecito e non** da sola, senza l'intervento dell'atto esecutivo
  - **Non** è tenuta a contenere una **descrizione integrale** del fatto tipico (in altre parole, non vige il principio di **riserva di legge assoluta**)

#### Criterio della sufficiente specificazione legale dell'incriminazione (37)

- La giurisprudenza della Corte riguardo l'impostazione teorica del rapporto fra fonti primarie e secondarie si è evoluta nel tempo
- **Teoria della disobbedienza**:
  - È usata nelle pronunce più risalenti
  - La fonte subordinata **non** è un elemento intrinseco del precetto penale, ma è un **mero presupposto** della sua applicazione
  - Il **precetto penale** è validamente costituito con la **generica imposizione di obbedienza** a quegli atti e provvedimenti
- **Criterio della sufficiente determinatezza della fattispecie di fonte legale**:
  - Si distingue fra:
    - **Precetto**:
      - Vale la **riserva di legge relativa**
      - Una legge o atto equiparato devono indicare con sufficiente specificazione i **presupposti, caratteri, contenuto e limiti** dei provvedimenti dell'autorità non legislativa a cui segue la sanzione
    - **Sanzione**:
      - Vale la **riserva di legge assoluta**, e le fonti subordinate non possono specificarle nemmeno aspetti marginali, o secondo indicazioni tassative
      - Ad es., le Camere di commercio non possono stabilire a propria scelta le sanzioni penali per i trasgressori della legge forestale
- **Integrazione tecnica**:
  - Il rinvio a regolamento o atto amministrativo non contrasta con il principio di riserva di legge se:
    - Riguarda **elementi integrativi o tecnici**
    - La scelta di **politica criminale** è comunque determinata dalla legge
  - Se l'**integrazione** amministrativa è **illegittima**, non si pone un problema di costituzionalità, ma il giudice ha il potere-dovere di **disapplicarla** (sent. n. 133/1992)
- **Individuazione dei provvedimenti**:
  - Se il precetto penale ha funzione sanzionatoria rispetto all'inosservanza di provvedimenti amministrativi, il principio di sufficiente specificazione è comunque applicabile
  - La legge deve indicare presupposti, carattere, contenuti e limiti, i criteri per l'individuazione dei provvedimenti, e la sanzione prevista
- **Integrazione eteronoma**:
  - In generale, la riserva di legge non preclude l'uso di fonti subordinate, purché il legislatore dia una sufficiente specificazione di presupposti, carattere, contenuto e limiti per l'autorità non legislativa
- **Sent. n. 282/1990**:
  - L'individuazione dei **soggetti attivi del reato** è rimandata ad un **regolamento**
  - Incompatibilità con la riserva di legge:
    - L'individuazione dei soggetti è il nucleo fondante del disvalore del reato, per il rapporto fra il soggetto attivo e l'interesse protetto dalla norma
    - La fonte subordinata poteva essere sostituita, modificata o revocata dall'amministrazione (viola il principio di determinatezza)
- La sent. n. 282/1990 divide la dottrina:
  - Secondo alcuni, esistono due schemi di giudizio:
    - Se la norma penale è integrata dal punto di vista tecnico, si deve valutare la sufficiente specificazione della norma penale
    - Se la norma penale sanziona l'inosservanza del provvedimento amministrativo, si deve valutare la legittimità della legge extrapenale che regola quel provvedimento
  - Secondo altri, il criterio sembra rimanere unico, la **sufficiente specificazione** della fonte secondaria

#### Fattispecie incentrate sull'inosservanza di provvedimenti amministrativi e norme penali in bianco (40)

- Il **modello ingiunzionale** riguarda norme penali che sanzionano l'inosservanza di provvedimenti della PA
- Sono generalmente **ricondotte** alla categoria delle **norme penali in bianco** (cfr. l'art. 650 c.p. sui provvedimenti dell'autorità)
- **Teoria della disobbedienza** (sent. n. 62/1967):
  - La Corte **rigetta** la **questione di costituzionalità** dell'art. 15 TULPS (obbligo generico di comparire davanti all'autorità di pubblica sicurezza se si è chiamati)
  - Alla base della norma impugnata c'è il dovere del cittadino di collaborare con l'autorità di polizia per prevenire reati e mantenere l'ordine pubblico
- Sent. n. 168/1971:
  - L'art. 650 c.p. definisce la contravvenzione in tutti gli elementi costitutivi:
    - Esiste il **rifiuto cosciente e volontario** di adempiere ad un provvedimento
    - Il provvedimento è dato nelle **forme legali**
    - Il provvedimento riguarda tutela la **giustizia, sicurezza, ordine pubblico, igiene**
  - Il giudice deve indagare se:
    - Il provvedimento è stato emesso in maniera **conforme alla legge**
    - La **legge dello Stato** indichi i requisiti in maniera sufficientemente specifica
- **Norme penali in bianco**:
  - Comprendono tutte le norme in cui il precetto è contenuto in una norma diversa da quella che determina la pena
  - Sono valutate con gli stessi principi del modello ingiunzionale (conformità alla legge, della legge)

### Divieto di pronunce addittive in malam partem (41)

- L'art. 25 co. 2 Cost. impedisce che le sentenze della Corte possano introdurre nuovi reati, o ampliare o aggravare quelli esistenti
- I casi includono:
  - La creazione di **nuove condotte**:
    - Il maltrattamento di animali è sanzionato penalmente, ma l'uccisione immotivata da parte del proprietario non lo è, il rimettente ritiene che il principio di ragionevolezza è violato, ma la creazione di nuove norme penali è vietata
  - Il **ripristino della ragionevolezza** della norma condizionata da **riferimenti discriminatori**
    - Nel reato di **vilipendio della (sola) religione di Stato**, si può ripristinare la ragionevolezza solo eliminando l'intera norma, perché estendendola a tutte le religioni si estenderebbe l'area del penalmente rilevante
    - Nel reato di **bestemmia**, tuttavia, si elimina solo il riferimento discriminatorio, e di fatto si estende la portata incriminatrice
  - La **modifica della politica criminale** del legislatore:
    - Nel reato di false comunicazioni sociali, l'intervento richiesto alla Corte non solo estenderebbe la rilevenza penale, ma sarebbe contrario alla politica criminale del legislatore (Sent. n. 161/2004)
  - L'**aggravamento della punibilità**:
    - Gli interventi che escludono l'applicazione di cause di non punibilità sono inammissibili (Ord. n. 285/2012)

#### Sindacato sui vizi procedurali (43)

- Se l'oggetto di censura è un **vizio procedurale nella formazione della legge**, il divieto di pronunce in malam partem non si applica, perché prevale in primo luogo il rispetto della **garanzia della riserva di legge** (**correttamente formata**)
- **Difetto di delega**:
  - Il principio della riserva di legge è violato se il Governo incrimina fatti in assenza o fuori dai limiti previsti da una valida delega legislativa
  - La possibilità di effetti in malam partem non è ostativa, perché altrimenti si rischia di creare materie sottratte al controllo costituzionale nell'ordinamento
- Distinzione degli effetti:
  - Il controllo di legittimità costituzionale non può subire limitazioni sulla base degli effetti che potrebbero avere
  - Gli effetti della sentenza di accoglimento nel processo principale vanno valutati dal giudice, in modo da non aggravare la posizione giuridica dell'imputato, ed applicando la retroattività della legge più favorevole (art. 2 c.p.)

#### Sindacato sulle norme penali di favore (44)

- Le **norme penali di favore** stabiliscono un trattamento **irragionevolmente più favorevole** rispetto a quello generale per certi soggetti od ipotesi
- Se sono censurate per contrasto con il principio di eguaglianza, si ha reviviscenza della disciplina generale
- Tradizionalmente:
  - La Corte considerava l'impugnazione di queste norme **inammissibile** per difetto di rilevanza
  - Anche se la questione venisse accolta, il giudice avrebbe dovuto applicare la disciplina più favorevole, anche se incostituzionale, altrimenti violerebbe il principio di irretroattività
- Sent. n. 148/1983:
  - L'esigenza di **evitare** la creazione di **zone franche** nell'ordinamento rende **necessario** poter **sindacare le norme di favore**
  - La questione **non difetta di rilevanza**, perché:
    - **Influisce sulla sentenza definitiva**, che deve tenere conto del ragionamento della Corte costituzionale
    - È sempre possibile una **sentenza di rigetto**, o la **correzione dell'interpretazione** del giudice, oltre all'accogliemnto
- Sent. n. 394/2006:
  - Il sindacato delle norme penali di favore non è in contrasto con il principio di riserva di legge
  - L'effetto in malam partem deriva dalla rimozione di una norma giudicata in contrasto con la Costituzione:
    - **Non** consiste in una **nuova incriminazione**
    - Ma in una **riespansione** del **trattamento generale**
  - Definizione di norma penale di favore:
    - **Non** delimitano l'area di intervento di una norma incriminatrice
    - Ma **sottraggono** una classe di **soggetti o condotte** alla disciplina generale
  - Non contrasta con il **principio di irretroattività**:
    - Il principio per cui nessuno può essere condannato (a pena più severa) se il fatto non costituiva reato (al momento della commissione) è intangibile
    - Il proscioglimento è fondato sull'art. 2 co. 1 c.p. invece della norma dichiara incostituzionale
    - La Corte potrebbe pronunciare sentenza interpretativa o di rigetto, e non necessariamente di accoglimento
  - Non contrasta con la **retroattività della legge più favorevole**:
    - È suscettibile di deroghe, e la riviviscenza della norma costituzionalmente legittima è una valida ragione di deroga

### Riserva di legge e diritto giurisprudenziale [47]

- In più occasioni la giurisprudenza è stata equiparata alla fonte legislativa dalla CEDU
- Sent. n. 230/2012:
  - Si solleva questione di legittimità riguardo l'art. 673 c.p.p.:
    - Nella parte in cui non include fra le ipotesi di **revoca della sentenza di condanna** il **mutamento giurisprudenziale** delle SU della Cassazione
    - Per **violazione** dell'**art. 7 CEDU** (art. 117 co. 1 Cost.), che considera anche la **giurisprudenza** una **fonte normativa**
  - Tuttavia:
    - La Corte EDU non ha mai ricollegato la retroattività della legge più favorevole ai mutamenti di giurisprudenza
    - Il principio di retroattività è sempre stato considerato compatibile con deroghe ragionevoli
    - La modifica richiesta sovvertirebbe il sistema, fornendo una funzione legislativa al giudice

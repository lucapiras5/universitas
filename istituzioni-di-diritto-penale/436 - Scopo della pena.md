# Scopo della pena [436]

## Attributi della pena [436]

- La pena ha natura:
  - **Offensiva**, perché riduce i diritti od il soddisfacimento di bisogni
  - **Simbolica**, perché riafferma la pretesa di autorità
  - **Strategica**, perché conserva i rapporti di potere
  - **Legale**, se appartiene legittimamente allo Stato

## Sociologia della pena [437]

- La **pena** serve a **diversificare** la società, ed **emarginare** le classi più basse
- Non è applicata alle classi dominanti, e serve a conservare lo status quo

## Filosofia della pena [437]

- La filosofia cerca di spiegare l'**utilità concreta** del diritto penale
- Secondo gli **illuministi**:
  - La pena in **astratto** ha funzione **deterrente**, di minaccia e prevenzione
  - La pena in **concreto** ha funzione **retributiva**, di punizione per un fatto comunque commesso
- Secondo gli **idealisti**:
  - La pena in **concreto** va definita sulla base della **volontà colpevole**
  - La pena in **astratto** **non** ha un **fine preciso**

## Affermazione degli scopi utlitaristici della pena in concreto [439]

- La **pena carceraria**:
  - Nasce per **isolare** i **soggetti indesiderabili** (folli, mendicanti, infermi)
  - Caratteristiche:
    - È **giusta**, perché la **libertà è un bene di tutti**, e ha lo stesso valore per tutti
    - È **utile**, perché serve a **rieducare il criminale** e trasformarlo in un cittadino modello
- Evoluzione:
  - Per i **positivisti**, la **pericolosità sociale futura** prevale sulla valutazione della **volontà colpevole**
  - Nel **welfare State**, si sviluppano **alternative al carcere**
  - **Attualmente**, il diritto penale ha la funzione di strumento di **disciplina sociale**, e **finalità preventive**

## Scopi di prevenzione della pena [441]

### Prevenzione generale negativa [441]

- La pena ha funzioni di deterrenza generale, e serve a scoraggiare di agire contro la legge
- Tuttavia:
  - Diventa necessario un **terrorismo sanzionatorio** per imporre il rispetto della legge
  - **Semplifica eccessivamente** la psicologia umana

### Prevenzione generale positiva [441]

- Il diritto penale:
  - **Non** "**punisce l'individuo**"
  - Ma **protegge l'ordinamento**
- Pertanto, la sanzione:
  - Ha una **funzione simbolica** per la **maggioranza**, **osservante della legge**
  - Rafforza la **fiducia** nell'**integrazione sociale**, che rimpiazza la fiducia individuale nei sistemi complessi

### Prevenzione speciale positiva [442]

- Il diritto penale:
  - **Non** punisce lo **status** della persona
  - **Riforma** il condannato in modo che diventi rispettoso dei valori della convivenza
- Tuttavia:
  - Si tende a confondere etica e diritto
  - L'efficacia delle strategie di reintegrazione sociale non è dimostrata

### Prevenzione speciale negativa [443]

- Consistono nella **neutralizzazione** del condannato:
  - Pena di morte
  - Carcere di massima sicurezza
  - Mutilazione fisica
- Problemi:
  - Funzionano solo per la **durata della sanzione**, e **non contrastano** il rischio di **recidiva**
  - Sono **inaccettabili** negli stati **liberal-democratici**

## Costituzione e prevenzione speciale positiva [444]

- La **Costituzione** sceglie esplicitamente a favore della **prevenzione speciale positiva**

### Concezione polifunzionale della pena [444]

- La **pena** è un **fatto complesso**:
  - La **rieducazione** è solo uno dei fini possibili, e va **bilanciato** con gli altri fini
  - L'**ergastolo** e le **pene pecuniarie** sono costituzionalmente legittime, perché **non è sempre possibile rieducare** il condannato

### Risocializzazione come fine dell'esecuzione della pena [445]

- Dalla metà degli anni '70:
  - L'**ordinamento penitenziario** da regolamento diventa **legge**
  - La Corte costituzionale **censura** la **competenza discrezionale** del Ministero di Giusizia nel concedere la liberazione condizionale della pena
- Conseguenze:
  - Il condannato ha un **diritto** al **riesame della pena espiata**, per verificare se la **pretesa punitiva** è stata soddisfatta
  - Si **supera** l'**immodificabilità del giudicato**, e si valorizza la **massima flessibilità** nella **fase esecutiva**

### Valorizzazione oltre la fase esecutiva [447]

- Con la sentenza n. 364/1988 si:
  - **Supera** l'**assoluta inescusabilità** dell'ignoranza/errore sulla legge
  - **Afferma** il **principio di colpevolezza**, per cui ha senso punire solo se il soggetto è **almeno in colpa** rispetto al **fatto**
- Pertanto, la commisurazione della responsabilità penale presuppone la considerazione della finalità preventiva

### Superamento della concezione polifunzionale della pena [448]

- La sentenza n. 313/1990 dichiara l'incostituzionalità dell'art. 444 c.p., nella parte in cui:
  - Non permette al giudice di **valutare** l'**opportunità** dell'**applicazione della pena su richiesta delle parti**
  - Non permette di **rigettare la richiesta** in caso di **valutazione sfavorevole**
- La **finalità rieducativa** vale:
  - Per il **giudice**, che deve essere libero di scegliere la pena più appropriata alla rieducazione
  - Per il **legislatore**, che deve concepire le pene in modo da permettere il più possibile la rieducazione

## Special-prevenzione e sistema penale [449]

### Beni tutelabili [449]

- I **beni tutelabili** sono solo quelli che possono essere usati come riferimento per la **finalità rieducativa**
- Pertanto, devono avere un **riconoscimento sociale adeguato**

### Principio di colpevolezza [449]

- Il **principio di colpevolezza** è strettamente legato alla **finalità rieducativa**:
  - Esclude la legittimità costituzionale di:
    - **Responsabilità oggettiva**
    - **Inescusabilità dell'ignoranza** sulla legge penale
  - Permette di **rieducare solo chi merita** di esserlo

### Commisurazione della pena [450]

- La **finalità rieducativa** permette di indirizzare l'uso dei criteri per la **commisurazione della pena**

### Sistema sanzionatorio [450]

- La finalità rieducativa prevede:
  - L'**introduzione** di **pene sostitutive** al solo carcere
  - La **modifica** di pene che **non rieducano** (come l'ergastolo, le pene brevi, le pene pecuniarie)
- Le **misure di sicurezza** sono considerate un doppione della pena, dato che hanno comunque una funzione rieducativa

### Trattamento penitenziario [450]

- L'esecuzione penitenziaria è la fase fondamentale per l'attuazione di scopi special-preventivi
- Con la riforma del sistema penitenziario:
  - Cade l'intangibilità del giudicato, che guarda solo al passato
  - La pena viene adattata sulla base di previsioni future
- **Divieto di automatismi**:
  - Non si possono escludere gli extracomunitari dal poter beneficiare di misure alternative alla detenzione
  - Non si può vietare la concessione di benefici penitenziari ai soggetti che si sono resi responsabili di evasione

## Crisi dello scopo special-preventivo [452]

- Lo scopo special-preventivo:
  - In Italia, è valorizzato dalla Costituzione
  - All'estero, si riconosce il fallimento della pena rieducativa
- Critiche:
  - Il sistema è **troppo costoso e invadente** della libertà personale
  - Si criticano le tendenze paternalistiche e utopistiche

### Tendenze neo-retribuzionistiche [453]

- In risposta al fallimento della finalità rieducativa, il realismo penologico prevede l'aumento della repressione come unica modalità per combattere la criminalità
- La "**pena giusta**":
  - **Non** è fondata sulla **retribuzione proporzionalità**, ma è calcolata sulla base dell'**allarme sociale**
  - Ha una **finalità general-preventiva negativa**

### Certezza delle pene [454]

- La pena che rieduca:
  - È per sua natura **sostanzialmente diseguale**
  - **Sacrifica** la **certezza formale** del diritto penale
- Pertanto, la pena giusta deve anche essere una "pena uguale", e guardare più al fatto che all'autore
- Tuttavia, ciò può oscurare la natura fortemente selettiva e creatrice di disuguaglianze sociali del diritto penale

## Pessimismi penologici [454]

- Il **movimento abolizionista**:
  - Contesta ogni finalità utile della pena, anche come strumento per mantenere lo status quo
  - La pena è una sofferenza arbitraria, che crea più problemi sociali di quanti ne risolve
- Tuttavia, la **burocratizzazione** del **diritto penale**:
  - **Sostanziale**, evita vendette incontrollate
  - **Processuale**, evita gli abusi del potere punitivo dello Stato

## Penologia tecnocratica [455]

- La **pena tecnocratica**:
  - Cerca di rendere il sistema penale un **sistema efficiente**
  - È fondata su **analisi statistiche**, per individuare i soggetti più problematici
- La **gestione amministrativa delle pene**:
  - **Non** è più finalizzata alla **punizione o rieducazione**
  - Ma serve a **gestire la criminalità**, nella **maniera più efficiente**

## Ineffettività delle pene [457]

- La crescente ineffettività delle pene è dovuta al **divario** fra:
  - L'**enorme numero** delle **pene in astratto** esistenti, specie se **simboliche**
  - La **ridotta applicazione** delle **pene in concreto**
- Valutazione sociale del sistema penale:
  - In teoria, l'ineffettività delle sanzioni non dovrebbe influenzare la loro forza simbolica
  - In pratica, i delitti artificiali e l'inefficacia delle sanzioni danneggia la fiducia nel sistema
  - La pena **deve essere infamante**, ma **non tutti i possibili reati sono infamanti**, pertanto il diritto penale stesso perde efficacia ed il suo stesso significato

## Conclusione [459]

- La concezione di pena come strumento capace di produrre un utilità sociale

# Pena in astratto ed in concreto [465]

## Centralità storica del sistema monistico delle sanzioni [465]

- Il **diritto penale moderno** prevede la **pena unica** del carcere:
  - Varia soltanto nella **quantità** di pena, e non nella qualità
  - È funzionale alla **razionalizzazione** delle pene, ed il principio di proporzionalità
  - Tuttavia, la pena unica è un modello ideale, e superato nella realtà

## Disintegrazione del sistema sanzionatorio [466]

- Nel diritto penale contemporaneo, le pene sono eterogenee per genere e finalità

### Sistema del doppio binario [466]

- Il codice penale Rocco prevede:
  - Le **pene**, che sono riservate al **criminale responsabile**
  - Le **misure di sicurezza**, di ispirazione **positivista**, e servono a **neutralizzare** la pericolosità sociale del criminale pericoloso
- **Entrambe** le sanzioni:
  - Possono essere applicate allo **stesso soggetto**
  - Sono fondate sugli **stessi presupposti applicativi**, perché la pena prevede già la misurazione della pericolosità sociale
- Pertanto, il **doppio binario** consiste in una **truffa delle etichette**

### Politiche di decarcerizzazione [467]

- Già nell'Ottocento:
  - Si riconoscono i limiti del carcere
  - Esistono tentativi di superamento della centralità del carcere

### Ampliamento della gamma sanzionatoria [468]

#### Alternative per ragioni di giustizia [468]

- Secondo il paradigma della **pena giusta**:
  - Non tutti i reati devono essere sanzionati con la pena del carcere
  - Nei casi meno gravi, sarebbe **eccessiva ed ingiusta**
- Nel sistema italiano ha **scarsa applicazione**:
  - Per i reati bagattellari, si prevede l'applicazione di una **pena pecuniaria**
  - L'inadempimento della pena pecuniaria si converte in **misure limitative** della libertà

#### Alternative per scopi special-preventivi [469]

- Secondo il paradigma della **pena utile**:
  - Il carcere non è sempre il luogo migliore per la **rieducazione** del condannato
  - Se il soggetto ha un **giudizio prognostico positivo**, il momento correttivo si può svolgere **fuori dal carcere**
- Nel sistema italiano:
  - Le **pene sostitutive alla detenzione**:
    - Sono assegnate alla valutazione del **giudice ordinario**
    - Servono più ad evitare gli **effetti negativi** delle **pene di breve durata**, che a fini puramente rieducativi
  - Le **misure alternative alla detenzione**:
    - Sono valutate dal **Tribunale di sorveglianza**
    - Hanno funzione pienamente **rieducativa**, e possono essere **revocate** se **non** si raggiungono **risultati positivi**
    - In ultima analisi, si pongono solo come "alternativa" al carcere, e quindi ne riaffermano la centralità

#### Alternative per altre finalità utilitaristiche [470]

- Secondo il paradigma della **premialità**:
  - Esistono misure che inducono a svolgere comportamenti ritenuti auspicali
- Ad es.:
  - La collaborazione con la giustizia è premiata con l'accesso a tutti i benefici penitenziari
  - La mancata collaborazione è sanzionata con il cd. "carcere duro" (art. 41-bis)

## Pena anticipata ed erosione processuale della pena [471]

- La **custodia cautelare**:
  - Viene abusata, a causa dell'**allungamento** dei **tempi processuali**
  - Tende a costituire una sorta di **pena processuale collaborativa**
- I **riti alternativi**:
  - Alcuni garantiscono una **riduzione premiale** della pena
  - Altri prevedono l'applicazione della pena su richiesta delle parti, negando lo scopo stesso della pena
- Il **processo stesso**:
  - È percepito come un castigo legale, e l'unica pena effettivamente patita dal soggetto

## Pena in astratto e pena in concreto [472]

- La **pena in astratto** presenta un **carattere mobile**, da un minimo ad un massimo
- La **pena in concreto**:
  - Rappresenta il **risultato** della **scelta discrezionale** del giudice, per la pena da applicare al caso concreto
  - E **vincolata** dall'obbligo di motivazione, ed indici legali di commisurazione

## Potere discrezionale del giudice e criteri di commisurazione [472]

- Gli **indici di commisurazione** della pena sono indicati esplicitamente
- La **gravità del reato** deve essere calcolata:
  - In maniera **oggettiva**, sulla gravità del **fatto commesso**
  - In maniera **soggettiva**, sulla **personalità del reo**
- Il codice **non indica** il **fine** a cui la **commisurazione della pena** si deve ispirare

## Commisurazione della pena costituzionalmente orientata [473]

- **Concezione illuministica**:
  - La pena in **astratto** è **utile**, perché ha una funzione **general-preventiva**
  - La pena in **concreto** è **giusta**, perché è **proporzionata** al fatto
- **Concezione costituzionale**:
  - La **gamma sanzionatoria** aumenta, ma lo scopo a cui la pena è ispirata non è definito
  - L'**obbligo** del giudice di **motivare la scelta** non è da solo sufficiente ad escludere il suo arbitrio
  - Pertanto, è necessario che la pena sia ispirata ai **valori costituzionali**:
    - La **quantità** della pena deve essere proporzionata al **grado di colpevolezza**
    - La **qualità** della pena deve essere ispirata alla **valutazione prognostica della capacità di delinquere**, in finalità rieducativa

## Riformismo sanzionatorio e penalità nei fatti [475]

- Il divario fra pena minacciata ed irrogata è talmente elevato, che si prevedono progetti di riforma
- La pena riformata dovrebbe essere **bassa**, e **non motivata dalla pericolosità sociale**
- Tuttavia:
  - Nonostante i tentativi di riforma, le **sanzioni concrete**, ed i **soggetti contro cui sono irrogate**, tendono ad essere **uniformi**, anche a livello internazionale
  - In altre parole, la **penalità nei fatti non è influenzata dalla legge**
- Pertanto, qualsiasi progetto di riforma è inutile:
  - La flessibilità della pena convince i correzionalisti come più idonea alla rieducazione
  - La rigidità nella valutazione del giudice convince i garantisti come meno arbitraria
  - Tuttavia, non esiste nei fatti una correlazione fra tassi di pena e livello di criminalità

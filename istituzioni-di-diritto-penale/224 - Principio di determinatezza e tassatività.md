# Principio di determinatezza e tassatività (p. 224)

## Esigenza di determinatezza e tassatività della fattispecie penale (p. 224)

- La fattispecie va formulata in maniera precisa ed univoca, per delimitare con certezza il **confine fra lecito e non**
- **Determinatezza**: legislatore quando redige la norma (il fatto deve essere **chiaro**, e **provabile** nel processo)
- **Tassatività**: giudice quando applica la norma (**divieto di analogia**)
- La determinatezza-tassatività:
  - **Potere giudiziario**: protegge dagli arbitri nell'applicazione della norma
  - **Riserva di legge** (potere esecutivo): il giudice non può applicare la norma a fattispecie non previste
  - **Irretroattività della legge** (potere legislativo): il giudice non può effettuare una valutazione di rilevanza a posteriori
- L'illecito penale, rispetto agli altri tipi di illecito:
  - È **tipico** (cfr. gli illeciti **civili**, **atipici**)
  - Incide sulla **libertà personale** (non solo sul **patrimonio**)
  - È un **comando** (non una garanzia di diritti soggettivi)

## Fonti del principio di determinatezza-tassatività (p. 226)

- Il principio di determinatezza-tassatività:
  - **Non è menzionato** nell'art. 25 **Cost.**, che menziona la riserva di legge e irretroattività
  - È evocato dal cod. pen. e dalle prel. del cod. civ.
  - Il principio deve essere **riconducibile alla Costituzione** per poter dichiarare l'incostituzionalità di norme difformi
- **Misure cautelari** (art. 13 Cost.):
  - La Cost. prevede tassatività e determinatezza per misure strumentali alla procedura penale
  - Le misure cautelari sono applicabili solo in caso di fondato sospetto
  - A fortiori, le norme sostanziali devono avere gli stessi requisiti di quelle procedurali
- **Obbligo del PM** di esercitare l'azione penale (art. 112 Cost.):
  - È impossibile verificare se l'obbligo è stato osservato, se le norme penali non sono det. e tass.
- **Diritto alla difesa** (art. 24 Cost.):
  - Presuppone che all'imputato sia contestato in maniera precisa il fatto commesso e la norma violata
- **Conoscibilità** delle norme penali (art. 27 Cost.):
  - Se le norme devono essere conoscibili e prevedibili dal cittadino, devono necessariamente essere anche det. e tass.
- In conclusione, il principio di det. e tass. è di rango costituzionale

## Tecniche di formulazione della fattispecie e rispetto del principio di determinatezza-tassatività (p. 228)

### Grado di tassatività

- Alcune tecniche legislative violano il principio di det. e tass.
- **Norme generali**:
  - Ad es, la punibilità della **partecipazione criminosa** non specifica il **grado**, art. 110 cod. pen.
  - Tuttavia, le norme generali sono applicate così frequentemente, che la loro interpretazione da parte della giurisprudenza è prevedibile
- **Norme speciali**:
  - Ad es., uso di **clausole generali**, specie se a contenuto principalmente emozionale (finalità di terrorismo, pubblicazioni e spettacoli osceni...)
  - Tuttavia, una **casistica troppo minuziosa** è controproducente, perché non copre tutte le ipotesi comunque affini, ma non perfettamente coincidenti con, quelle elencate
- Pertanto, il principio di det. e tass. va usato in maniera "**pragmatica**", e non "rigida"

### Elementi descrittivi conformi al principio

- Elementi **descrittivi** di tipo:
  - **Naturalistico** (empiricamente verificabili)
  - **Giuridico** (precisa definizione legale)
- Elementi **elastici**:
  - Ad es., nozioni come "onore", "osceno", ecc...
  - Sono **maggiormente incerti**, ma comunque **necessari**, per garantire l'adeguamento delle norme astratte all'evoluzione della realtà sociale concreta
  - Sono utilizzabili solo se è **necessario** regolare l'ambito della materia a cui si riferisce il termine, ed è **impossibile** usare una formulazione più rigorosa

### Fondamenti del reato validi

- Basato sull'**evento**:
  - Il reato è costruito sull'ipotesi di evento di danno, o pericolo concreto (per interessi particolari)
  - La condotta non è descritta
- Basato sulla **condotta**:
  - Il reato sanziona una condotta, piuttosto che un evento
  - La condotta deve essere descritta in maniera analitica
  - È utilizzato per **interessi collettivi** (economici, politici)

### Fondamenti del reato non validi

- Reato basato sul **puro disvalore**:
  - Ad es., il favoreggiamento personale punisce astrattamente qualsiasi comportamento
  - Violano il principio di det./tass. perché la condotta è descritta in maniera generica
  - Non include riferimenti che permettono di definire l'ambito di applicazione in maniera più specifica
  - Il rischio è l'**arbitrio interpretativo** del giudice
- Reati basati su **puri fenomeni psicologici**:
  - Ad es., reati a **dolo specifico**, o casi in cui **cambia il titolo di reato** in base all'intento
  - Violano il principio perché è difficile accertare empiricamente i fatti psichici interni

### Attenuanti

- Per le **incriminazioni** e **aggravanti**, il principio di det./tass. deve essere oggettivo e applicato in maniera rigorosa
- Per le **attenuanti**, il principio può essere applicato in maniera elastica (ad es., le attenuanti generiche, art. 62-bis c.p.)

### Determinazione della sanzione

- Il principio di det./tass. si applica anche alle **sanzioni**
- Il codice prevede **limiti minimi e massimi**, e **criteri interpretativi** (art. 133 c.p.) per:
  - Limitare l'**arbitrio** del giudice
  - Garantire il rispetto del **principio di eguaglianza** (soluzioni diverse a reati diversi) e **rieducazione** (pena più adeguata al caso concreto)
- La costituzionalità dell'**ergastolo** è discussa

## Interpretazione analogica in materia penale (p. 233)

### Divieto di analogia

- Il principio di det./tass. impone il **divieto di analogia**
- L'analogia consiste:
  - Nel disciplinare una **fattispecie non espressamente regolata** dalla legge
  - Usando **casi simili** (analogia legis) o **principi generali** (analogia juris)
- Il principio di tassatività:
  - Esclude l'analogia per le **norme sfavorevoli**
  - Permette l'analogia per le **norme favorevoli**

### Interpretazione estensiva (p. 234)

- Non è vietata dal principio di tassatività
- Riguarda l'interpretazione della fattispecie in senso più lato
- Dottrina:
  - Critica l'esistenza della distinzione con l'analogia
  - Rischio di mascherare una **violazione** del **divieto di analogia**
- Giurisprudenza:
  - Alcuni ordinamenti **vietano** anche l'**interpretazione estensiva**
  - La **giurisprudenza italiana** ammette un **largo uso** dell'interpretazione estensiva
- **Analogia interna**:
  - La norma usa formule come "casi simili", "condizioni analoghe", ecc...
  - Non violano il principio di tass./det. se l'elencazione permette di individuare un **parametro di riferimento univoco**

## Analogia in bonam partem (p. 235)

### Problema

- L'art. 25 co. 2 Cost. vieta solo l'analogia in malam partem
- L'art. 14 prel. sembra vietare qualsiasi tipo di analogia in materia penale, anche se in bonam partem

### Argomenti a favore dell'analogia in bonam partem

- **Eccezionalità della norma incriminatrice**:
  - Le **norme incriminatrici** sono "**eccezionali**" e non suscettibili di applicazione analogica, perché limitano la regola generale della libertà personale
  - Pertanto, si può applicare l'analogia nei confronti delle eccezioni all'incriminazione
  - Tuttavia, il presupposto dell'eccezionalità è debole
- **Cause di giustificazione come principi generali**:
  - Le cause di giustificazione sono **espressione dei principi generali** del sistema
  - Ad es.:
    - **Esercizio di un diritto** e **adempimento di un dovere** sono ricollegate al principio di non-contraddizione
    - **Legittima difesa**: vim vi repellere licit
    - **Consenso dell'avente diritto**: volenti non fit iniuria
    - **Stato di necessità**: necessitas legem non habet
  - Pertanto, l'analogia in bonam partem è concessa **perché** (generalmente) **non è eccezionale**
  - Tuttavia, alcune cause di giustificazione **non sono** espressione di un principio generale:
    - **Uso legittimo delle armi** da parte del **pubblico ufficiale**
    - **Casi specifici** per i singoli reati, amnistia, prescrizione, ecc...
- La teoria della causa di giustificazione come espressione di un principio generale è la più ragionevole

### Argomenti contro l'analogia in bonam partem

- L'applicazione in bonam partem può portare ad **applicazioni difformi**, se non addirittura **privilegi**
- L'uso di analogia dove non c'è una lacuna normativa è un "**sovvertimento**" della disciplina legale
- Si può interpretare l'art. 14 prel. in modo da escludere qualsiasi tipo di analogia in materia penale

## Giurisprudenza costituzionale (p. 238)

### Prima degli anni '80 (p. 238)

- La Corte costituzionale **non ha mai riscontrato** la **violazione** del principio di **tassatività e determinatezza**
- Argomenti utilizzati per salvare le norme:
  - **Interpretazione estensiva** (ad es. l'art. 121 TULPS, che non conteneva un parametro univoco di riferimento)
  - **Sentenze interpretative di rigetto** (la Corte fornisce l'**interpretazione corretta**, ma il giudice ordinario non è vincolato)

### Dagli anni '80 (p. 239)

- **Proclività a delinquere** (sent. 177/1980):
  - La "proclività a delinquere" è uno dei requisiti per l'applicazione di misure di prevenzione contro le persone pericolose
  - È una formula indeterminata, che rinvia completamente alla discrezionalità del giudice
- **Delitto di plagio** (sent. 96/1981)
  - Il delitto di "plagio" viene abrogato
  - Nel codice Zanardelli il plagio consisteva in uno stato di soggezione fisico, e verificabile empiricamente
  - Nel codice Rocco il plagio è una soggezione psicologica:
    - La definizione è vaga (attività di persuasione che annulla la personalità del soggetto passivo)
    - La fattispecie non può essere verificata empiricamente
- **Frode fiscale**:
  - La dissimulazione delle componenti positive o negative del reddito è punibile solo se altera "in maniera rilevante" il risultato della dichiarazione
  - Non erano previsti ulteriori criteri, e quindi si rimetteva la valutazione interamente all'arbitrio del giudice
  - La prima sentenza (n. 247/1989) è interpretativa di rigetto, ma la Cassazione non si adegua all'interpretazione
  - La seconda sentenza (n. 35/1991) è di accoglimento, e la norma è dichiarata incostituzionale
- **Espulsione dello straniero** (sent. n. 34/1995):
  - Si punisce lo straniero destinatario di un provvedimento di espulsione che "non si adopera" per ottenere la documentazione necessaria
  - La norma non specifica il grado dell'inerzia, o la durata dopo cui l'omissione diventa punibile

### Rango del bene ed indeterminatezza della norma (p. 241)

- Negli interventi più recenti l'**accoglimento** o **rigetto** della questione è determinato dal **grado** di **interesse della materia**
- Più è **elevato il rango** del **bene protetto**, e **più è ammissibile** una norma "**indeterminata**"
- Sent. n. 92/2002:
  - La l. n. 47/1948 permette l'applicazione dell'art. 528 c.p. (pubblicazioni e spettacoli osceni) a stampati che possono turbare la morale generale e l'ordine pubblico
  - La definizione è vaga, ma è legittima perché tutela l'importanza del rispetto della persona umana (art. 2 Cost.)

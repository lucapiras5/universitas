# 03.01. Diritto penale e Costituzione

## 3.1.1. Diritto penale e modello costituzionale del reato

Le sanzioni punitive esistono in vari campi del diritto (privato, processuale, amministrativo, tributario)

La pena è una sanzione punitiva che è caratterizzata dall'incidere sulla **libertà personale**, oltre che sul **patrimonio**, e produce **effetti penali della condanna**

La libertà personale ha tutela **costituzionale**, e pertanto la pena deve essere usata solo per **tutelare beni di rango costituzionale**, anche con la proliferazione di **sanzioni sostitutive** (ad es. sanzioni interdittive, pene incapacitanti, ecc...)

Anche se l'individuo è trovato **innocente**, l'accertamento penale ha una capacità **stigmatizzante e infamante**, e restringe e limita i suoi **diritti fondamentali** per la durata del procedimento

Il **modello costituzionalistico** studia e modella il diritto penale prendendo come riferimento la Costituzione

## 3.1.2. Beni costituzionali ed oggetto della tutela giuridico-penale

Si deve verificare se:

- La Costituzione impone **obblighi negativi o positivi** di incriminazione
- Se **solo i beni costituzionali** siano suscettibili di tutela penale

## 3.1.3. Affermazione costituzionale dei diritti di libertà e conseguente divieto di incriminazione

La Costituzione riconosce una serie di **diritti di libertà**, con la conseguenza che è vietato incriminare fatti che consistono nell'esercizio di questi diritti

- Se la Costituzione prevede dei **limiti o condizioni**, il legislatore non può imporne di **ulteriori**
- Se si afferma un diritto **senza disciplinarlo**, l'unico caso di incriminazione è se l'esercizio del diritto comporta la **lesione di altri beni giuridici** di rango costituzionale

Ad es.:

- Lo sciopero era considerato un reato per il codice Rocco, ma è un diritto per la Costituzione, e quindi le norme che lo incriminavano sono state abolite
- Lo sciopero politico è legittimo fino a quando non ha lo scopo di sovvertire l'ordinamento costituzionale, o limitare l'esercizio dei poteri della sovranità popolare

La tutela dell'**ordine pubblico** rappresenta un **limite generale** all'esercizio dei diritti di libertà, e se un'azione consiste in un **incitamento e pericolo** di sovversione, è **punibile**

La Corte di Strasburgo tende a bilanciamenti anche più garantistici della Corte costituzionale

# 03.02. Le "definizioni" del reato e la struttura dell'illecito penale

## 3.2.1. Definizioni formali e definizioni sostanziali di reato

### Definizione formale

Non indica le ragioni per cui un fatto è incriminato, o quali contenuti la norma incriminatrice deve avere, ma è la concezione per cui "è reato ogni fatto per cui è prevista una sanzione penale".

Tuttavia, questa definizione porta ad un circolo vizioso, dove la definizione di sanzione penale presuppone quella di reato.

Pertanto, è preferibile fare riferimento alla "**norma penale**" come antecedente logico del reato e della sanzione penale. Pertanto, il reato è il fatto definito tale da una fonte positiva legittima.

### Definizione sostanziale

Il reato può consistere nella **offesa di un bene giuridico** (lesione, messa in pericolo) o **violazione di un obbligo**

I beni giuridici possono essere lesi da accadimenti naturali, o comportamenti naturali leciti, o sanzionati secondo norme civili o amministrative. Il reato si distingue per la **modalità di lesione**:

- Dal punto di vista oggettivo (azione/omissione, nesso di causalità, evento specifico)
- Dal punto di vista soggettivo (dolo nelle varie forme, colpa)

La concezione sostanziale combina la concezione **liberale** (aspetto oggettivo) e quella **etico-sociale** (primato della volontà, aspetto soggettivo).

## 3.2.2. Struttura del reato fra bipartizione e tripartizione

### Teoria bipartitica

Distingue tra:

- **Fatto**: elemento fisico (naturalistico, oggettivo), e giudizio di illiceità, incluse le cause di giustificazione
- **Colpevolezza**: atteggiamento psicologico (morale, soggettivo)

### Teoria tripartitica

È attualmente prevalente, e distingue fra:

- **Fatto tipico**: la conformità del comportamento alla norma incriminatrice
- **Antigiuridicità**: il giudizio di **contrarietà** del comportamento ai **principi dell'ordinamento**
- **Colpevolezza**: l'atteggiamento psicologico dell'autore

La differenza fra le due teorie è la funzione delle **cause di giustificazione** (legittima difesa, stato di necessità, ecc...):

- Teoria bipartitica: le cause di giustificazione sono elementi negativi del fatto, e lo rendono insussistente, che non si è verificato
- Teoria tripartitica: le cause **negano l'antigiuridicità**, come elemento autonomo del reato, se manca l'antigiuridicità il **fatto è legittimo** e non è reato

Esiste anche una quadripartizione del reato, con la "punibilità" come ultimo fattore.

## 3.2.3. Fatto tipico e condotta dell'autore del reato

La **tipicità** rappresenta:

- L'individuazione normativa (astratta) delle condotte rilevanti
- L'attività di interpretazione e sussunzione di un fatto (concreto) all'interno di una fattispecie incriminatrice

La **condotta** dell'autore del reato rappresenta il contenuto minimo indefettibile per il fatto tipico di reato

Esistono varie definizioni di condotta, tutte limitate:

- Il **movimento corporeo** determinato dalla volontà (che però esclude l'omissione)
- La **teoria finalistica** dell'azione, per cui ogni azione è dettata da un'intenzione (che però esclude anche la colpa)
- La condotta socialmente rilevante, per cui rileva il "senso sociale", concetto non oggettivamente verificabile

Una concezione unitaria deve avere tre funzioni:

- Negativa: escludere tutto ciò che non è penalmente rilevante
- Teoretica: individuare un fattore comuni a tutti i tipi di illecito
- Pedagogico-culturale: rappresentare la posizione del soggetto agente

La condotta è la manifestazione del **libero arbitrio**. L'**azione penalmente rilevante** era una "possibile non-azione", e l'**omissione penalmente rilevante** era una "possibile azione", che non è stata presa.

## 3.2.4. Azione ed omissione nel diritto penale

La **condotta** può consistere in un'**azione** (reati commisivi) od **omissione** (omissivi).

### Reati commissivi

La condotta è un movimento corporeo percepibile esternamente. Possono essere a:

- **Forma libera** (se si specifica solo il risultato)
- **Forma vincolata** (se si specificano anche le **modalità** dell'azione che ha portato a quel risultato)

I beni di **rango maggiore** tendono ad essere a forma libera

Possono consistere in **uno o più atti**. Per distinguere se si tratta di un singolo reato, o più reati, si usano i criteri:

- Contestualità
- Unicità di scopo
- Lesione dello stesso bene giuridico

### Reati omissivi

Rappresenta la seconda forma della condotta. Viene definita come un **concetto normativo**, e l'accertamento consiste nel valutare il **contrasto penalmente rilevante** fra:

- Quello che il soggetto **ha fatto**
- Quello che **avrebbe dovuto fare**, secondo gli **obblighi** previsti dall'**ordinamento**

I reati omissivi contrari ai principi del diritto penale liberale, ma si va diffondendo come conseguenza dell'affermazione dei principi solidaristici

Si distingue fra reato omissivo:

- **Proprio**, dove la condotta incriminata è la **mera omissione**
- **Improprio**, dove si prescrive anche un'**azione dovuta** da parte dell'agente, ed in realtà consiste in un "reato commissivo mediante omissione"

L'art. 40 cp. prevede che in tutti i casi in cui c'è un obbligo giuridico di evitare la realizzazione di un reato, lasciarlo accadere equivale a cagionarlo

## 3.2.5. Coscienza e volontà della condotta (azione o omissione)

La condotta deve essere compiuta con "**coscienza e volontà**" per **poter** essere considerata **penalmente rilevante**. Non possono essere considerati atti volontari:

- Istintivi: la reazione invincibile davanti ad una situazione di pericolo
- Riflessi: dovuti a stimoli esterni incontrollabili

Si possono considerare volontari gli atti:

- Automatici: ad es., compiuti alla guida di un'autovettura
- Abituali: compiuti per una consuetudine comportamentale

Per i reati **omissivi**, la "coscienza e volontà" si riferiscono alla condotta tenuta in luogo di quella doverosa.

## 3.2.6. Evento ??

- L'evento:
  - È esterno alla condotta, e rappresenta la dimensione **oggettiva** del fatto, e l'espressione del **bene giuridico tutelato**. Ad es., l'evento "morte" di un uomo lede il bene giuridico "vita".
  - Può essere di **danno** o di **pericolo**
  - Nei reati di pericolo concreto, l'evento deve essere accertato, nei reati di pericolo presunto, la sua esistenza è presupposta dal legislatore sulla base di leggi di esperienza

L'evento è richiamato da numerose disposizioni della parte generale del codice. Si distingue fra una definizione "naturalistica" (che prevede anche un sostrato materiale) ed una "giuridica" (che può essere di mera condotta) dell'evento.

## 3.2.7. Nesso di causalità

- Il **nesso di causalità** lega la **condotta** all'**evento**
- È necessario individuare i criteri per un valido accertamento causale, ed i reati omissivi hanno peculiarità proprie.

### Teoria condizionalistica

- Il nesso causale esiste ogni volta che l'evento non si sarebbe verificato senza l'azione precedente
- In altre parole, bisogna:
  - Eliminare mentalmente l'evento precedente
  - Verificare se l'evento si sarebbe comunque verificato
- Presenta due problemi:
  - Si deve considerare ogni antecedente causale
  - Funziona solo se i termini della causalità (cioè, se è possibile definire se un evento avrebbe causato il successivo) sono già noti

### Teoria della causalità adeguata

- Il nesso causale esiste solo in caso di condizioni che sono "**idonee**" (secondo l'**esperienza comune**) a determinare quell'evento concreto.
- Presenta due problemi:
  - L'"esperienza comune" è un **parametro troppo vago**
  - Nega rilevanza causale a **situazioni eccezionali** (ad es., una leggera lesione non può uccidere un uomo normale, ma può uccidere un emofiliaco)

## 3.2.8. Indicazioni normative del codice in tema di causalità

### Teoria della causalità umana

- L'art. 41 cp. disciplina il **concorso di cause**:
  - Si aderisce alla teoria condizionalistica
  - Le sole **cause sopravvenute**, **indipendenti** dall'azione del colpevole, ed idonee a **causare comunque l'evento da sole** sono idonee ad escludere il rapporto di causalità
  - Ad es.:
    - A provoca a B lievi lesioni, B viene ricoverato in ospedale. L'ospendale si incendia e causa la morte di B.
    - Per l'equivalenza delle condizioni, A è responsabile per la morte di B, ma per la causalità umana, A non è responsabile.

### Estensione alle condizioni eccezionali antecendenti e concomitanti

- Le condizioni eccezionali **non escludono** il rapporto di causalità:
  - Né **preesistenti** (ad es., emofilia)
  - Né **simultanee** (ad es., il soggetto che porta un esplosivo sensibile agli urti) **non escludono** il rapporto di causalità
- Pertanto, si può usare il **rapporto di rischio**:
  - Si stabilisce un normale **livello di rischio** fra la condotta e l'evento
  - La **condotta assume rilievo** solo se la condotta **aumenta il rischio** di verificazione dell'evento
  - Le **circostanze straordinarie** escludono il nesso di causalità, perché

## 3.2.9. Rapporto di causalità nei reati omissivi impropri

### Valutazione ipotetica

- **Reati omissivi impropri**:
  - I reati omissivi **propri** consistono nel mancato compimento di un'azione doverosa, e si valuta la volontà di **non adempiere** al dovere
  - I reati omissivi **impropri** consistono nel causare un evento tipico, non eseguendo la condotta doverosa indicata dalla legge (art. 40 c. 2 cp.)

Si deve valutare **ipoteticamente** se il comportamento doveroso avrebbe potuto **evitare** l'evento che poi si è verificato, secondo la migliore scienza ed esperienza

- Nei casi di **responsabilità medica** esistono proposte dottrinali di spostare il criterio di giudizio all'**aumento del rischio** (posizione minoritaria)
- In **mancanza di leggi scientifiche universali**, è comunque necessario un ragionamento fondato sulla **credibilità logica**, che può far rilevare anche **teorie meno attendibili** se sono stati esclusi tutti gli altri fattori

### Posizione di garanzia

La **posizione di garanzia** è uno speciale vincolo tra:

- L'**agente** (soggetto a cui è rivolto l'obbligo)
- Un **soggetto protetto** (titolare del **bene giuridico protetto**, ed incapace di provvedere da solo alla sua salvaguardia)

Può consistere in:

- Posizione di **protezione**, per cui si devono evitare **tutti i pericoli**
- Posizione di **controllo**, per cui si devono evitare solo **alcuni pericoli**

Può essere di tipo **originario**, o **derivato** (da contratto o precedente pericolo)

## 3.2.10. Antigiuridicità

- L'antigiuridicità consiste nella **contrarietà del fatto** all'ordinamento giuridico

### Cause di giustificazione

- Le cause di giustificazione **escludono l'antigiuridicità** del fatto
- La **legittima difesa**:
  - Consiste nel commettere un fatto per la necessità di difendere il bene proprio o altrui dal pericolo attuale di un'offesa ingiusta
  - La reazione deve essere proporzionata all'offesa
  - L'ordinamento privilegia l'interesse di chi si difende da un'offesa ingiusta
  - Il co. 2 prevede una **presunzione di legittimità**, nel caso di violazione del domicilio
- Lo **stato di necessità**:
  - Consiste nel commettere un fatto per necessità di salvare sé od altri da un pericolo attuale di danno alla persona
  - Il pericolo non deve essere causato volontariamente, né deve essere altrimenti evitabile
- Il **consenso dell'avente diritto**:
  - L'ordinamento riconosce la **piena disponibilità** dei **diritti disponibili**
- L'**uso legittimo delle armi**:
  - Si applica solo ai **pubblici ufficiali**
  - Riguarda le situazioni di vincere una violenza, respingere una resistenza, o impedire la consumazione di delitti
- L'**esercizio di un diritto** e **adempimento di un dovere**:
  - Consiste nella necessità di rispettare il principio di non contraddizione\
  - Per escludere la punibilità, l'**ordine dell'autorità** deve essere **legittimo**

### Efficacia

- Le cause di giustificazione hanno **efficacia oggettiva**, e si applicano anche:
  - Se l'agente non le conosce
  - Se le ritiene erroneamente inesistenti
- Tuttavia, la **punibilità non è esclusa** se:
  - L'agente la ritiene **applicabile per colpa**, ed il delitto può essere punito a titolo di colpa
  - L'agente **eccede colposamente** i **limiti di reazione** previsti dall'ordinamento

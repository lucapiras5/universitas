# 3 marzo

<!--
vim: spell:spelllang=it
-->

## Affetto e rapporto con la madre (0m)

I giuristi sottolineano la differenza del rapporto del figlio con la madre.
La scienza del tempo, la teologia ed il diritto vedono i figli come "figli del padre" in primo luogo.
Da questa concezione derivano due presunzioni:

* *Il padre ama i figli di più della madre*, mentre la madre ha una relazione più indiretta con i figli.
* *Il padre ama i figli maschi più delle figlie*, perché portano avanti il nome, etc.

La diversità del rapporto con la madre è esplicitato da un caso di Baldo degli Ubaldi.
Era uno dei commentatori più importanti, e scrive un "casus" per spiegare meglio il significato del codice.

Una madre porta il figlio davanti all'imperatore, perché la maltrattava, e l'imperatore risponde:

* È meglio che i problemi siano risolti in casa.
* Se si tratta di una questione civile (ad es., il figlio non vuole restituire la dote alla madre dopo la morte del padre).
* Se si tratta di un'ingiuria, il giudice procederà più severamente.

Bartolo osserva che:

* *Alcuni misfatti tra familiari non sono puniti*, e *devono essere risolti all'interno della casa*, e non in un foro giudiziale.
* Si utilizza la *procedura ordinaria* nei *procedimenti tra madre e figlio*.

Si sottolinea la valenza politica della famiglia.
I *problemi minori* sono *risolti dalla normazione e giurisdizione*.
La giurisdizione ordinaria è riservata solo per *problemi che possono influire sulla polis*.

Nelle *cause civili il figlio non poteva agire contro il padre*, poteva farlo *solo per cause penali*.
Le azioni erano escluse perché si presumeva l'affetto paterno, la buona scelta paterna, etc., e la prevalenza della giustizia domestica.

Nel caso della *madre*, si deve seguire la *procedura ordinaria*, *come se fossero estranei*.
La madre viene considerata *meno affidabile* perché *più distante* rispetto al padre.

Una eventuale azione civile fra padre e figlio desterebbe scandalo, e devono essere risolte nella famiglia, perché il figlio è *pars patris*.
Il figlio non è pars matris, e quindi nel caso della madre si agisce come nel caso di un estraneo.

## Alfonso X: reciprocità (10m)

La *reciprocità* è scarsamente considerato dal diritto comune, ma compare nella più importante opera laica del basso medioevo, "La legge divisa in sette parti" di Alfonso X di Castiglia.

La *pietà ed il debito naturale* devono spingere i genitori ad educare i figli, secondo le loro possibilità.
Se gli animali, che non hanno intelletto, amano naturalmente i propri figli, a maggior ragione devono farlo gli uomini, che hanno la maggiore capacità di intelletto e sentimento.

Viceversa, i figli devono *amare e temere* i propri genitori, e rendere loro *onore, servizio ed aiuto*.

La reciprocità riguarda il *dovere dei genitori di educare*, a fronte dei doveri dei figli.
Questa concezione è *più cristiana che romana*.

## Ius corrigendi (14m)

Secondo Tommaso D'Aquino, la verberatio è una punizione imperfetta, ma non ne dà una definizione concreta.
I giuristi e gli statuti danno varie definizioni e soluzioni.

Il diritto del tempo era estremamente frammentato, e potevano esistere definizioni diverse in comuni diversi, anche se si trovavano nello stesso Stato.

## Bartolo da Sassoferrato (16m)

Secondo Bartolo, secondo lo strumento e le modalità del castigo, si capisce se il *fine dell'azione* era di *emendare o delinquere*.

Ad es.:

* Una piccola frusta serve ad emendare, una spada indica la volontà di delinquere.
* Dieci frustate servono ad emendare, cento frustate servono a delinquere.

Bisogna considerare *ciò che succede di solito* (id quod plerumque accidit) usando quello strumento e modalità, e *tenere in conto il ceto sociale*.

I giuristi ritengono che *a parità di ingiuria*:

* I ceti bassi sono abituati a rapporti più violenti, e quindi il danno e minore.
* I ceti nobili hanno una sensibilità diversa, l'ingiuria è più scandalosa, e quindi il danno è maggiore.

## Angelo Gambiglioni (20m)

Scrive un trattato in cui raccoglie degli elementi ripresi dal diritto statutario e romano.
Cerca di *individuare tutti i casi* in cui la società del suo tempo (il Veneto nel Quattrocento) *permette una violenza lecita*.

La violenza lecita era ammessa fino al Settecento contro moglie e servi, e fino al Novecento avanzato contro i figli.

La violenza lecita è ammessa:

* Al *padrone*, nei confronti dei servi.
* *All'usufruttuario dei servi* (chi prende in prestito un servo), ma non può lasciare cicatrici, perché il servo va restituito nella stessa condizione.
* *Al marito sui servi dotali*, i servi che rientrano nella dote della moglie, anche se a livello naturale è in colpa.
* *Al maestro sui discepoli*, che durerà fino alla prima metà del Novecento.
* *Al padre sul figlio*, e si ammette anche la possibilità di *far incarcerare* il figlio.

Se il padre non riesce a controllare il figlio, può:

* Incarcerarlo in casa, chiudendolo in una stanza.
* Chiedere al carcere pubblico di incarcerarlo, secondo la sua *volontà ed arbitrio*.

Il marito può anche *castigare la moglie*.

Il diritto romano è stato corretto solo escludendo la pena di morte.

Riassumendo:

* Come sosteneva Tommaso D'Aquino, è necessario avere una giurisdizione per poter infliggere una punizione.
* Oltre alla giurisdizione dello Stato, sono presenti altri livelli: il padre ha giurisdizione sul figlio a casa, l'abate sul monaco in un monastero, il maestro sul discepolo a scuola.
* Il potere importa un moderato potere di sevizia.

## Statuto di Ferrara (1567) (30m)

Permette:

* A padroni, genitori, padri e mariti;
* Di frustare impunemente servi, figli, nipoti, altri discendenti, mogli, concubine.

Prevede il *limite della pena irreparabile*, ed *l'arbitrio del giudice* decide se il confine della violenza lecita è stato superato, e quindi è stato commesso il crimine.

Altri statuti prevedono definizioni diverse della violenza lecita.
Ad es., non spargere il sangue, o non uccidere.

## Statuto di Lucca (1539) (32m)

Prevede il potere per il padre:

* Di mandare nelle *carceri pubbliche*, o mantenere in catene in *casa propria*;
* Il figlio *sia in potestà che emancipato*;
* Che abbia commesso il peccato della *dissolutezza* (spesa per beni peccaminosi) o *dissipatezza* (spendere in maniera eccessiva).

Gli ufficiali devono tenere il figlio *per il tempo indicato dal padre*, e *senza che il padre debba produrre prove*.

La fiducia verso il padre era tale che la *nuda asserzione* del padre faceva piena prova.
Lo stesso principio valeva in altri paesi europei, ed in particolare per la Bastiglia.

Il potere di *incatenare il figlio in casa propria* è *un'eccezione al principio del carcere privato*, che in generale è vietato.

Ad es., se un creditore ha il timore che il debitore scappi senza pagare il debito potrebbe voler incarcerare il debitore.
Il carcere per i debitori era *vietato a casa*, ma in Italia sarà possibile presso un *carcere pubblico* fino al 1867.
Gli illuministi erano contrari all'idea di incarcerare i debitori.

Si poteva *incarcerare in casa anche la moglie*.

La *possibilità di incarcerare figli e moglie* è una *conseguenza della giurisdizione domestica*.

## Rimedi alternativi all'imprigionamento e correzione fisica (38m)

Oltre alla correzione fisica e all'imprigionamento, esistono altri rimedi.

Il padre poteva concludere un *contratto con un capitano di nave*.

La condanna alla galera era una pena pubblica, ma i padri potevano richiederla anche nei confronti dei loro figli.
Il tasso di mortalità era molto elevato.

*Non* è previsto dal diritto comune, ma risulta dalle *prassi e consuetudini* locali.

Il *discolato* consisteva nell'arruolamento del figlio ribelle nell'esercito.
Esistevano delle "compagnie di discoli", con una disciplina più dura.

Anche gli eserciti moderni per risolvere la carenza di uomini prevedono la possibilità di arruolare criminali, ma sono sottoposti ad una disciplina più severa.

Lo statuto di Lucca prevede che tutta una serie di individui che sono fonte di molestie o scandalo, ed i *figli di famiglia ribelli*, vengono arruolati in una compagnia separata.

Riassumendo:

* Correzione fisica ed imprigionamento si trovano nel diritto comune.
* La triremi ed il discolato fanno parte della prassi europea moderna (il decreto di Lucca è del 1835).

Diventare rematore su una triremi poteva essere la conseguenza di una pena statale.
Il padre poteva mandare il figlio oltre che su una triremi, anche su una *nave di pescatori*, in modo che fosse sottoposto alla disciplina del capitano della nave.

## Polizia e sovrani illuminati nel tardo antico regime (46m)

Il tardo Settecento è l'età degli assolutismi illuminati, e vede l'affermazione della *polizia*.

La polizia esisteva anche nel basso medioevo, ma era poco efficiente:

* Le pene applicate nascondevano la capacità di repressione del crimine modesta.
* C'erano pochi poliziotti e pochi strumenti tecnici.
* I ricchi potevano allontanarsi o corrompere, quindi colpisce principalmente i poveri.
* I nobili sono soggetti ad una giustizia separata.

Nel Settecento si afferma l'idea di una polizia che:

* Investiga i reati, per conto del giudice.
* Sorveglia i costumi, per conto del sovrano illuminato, che si sente padre dei sudditi.

La censura di libri, spettacoli, etc., è una conseguenza dell'assolutismo illuminato, dove il sovrano *vuole educare i suoi sudditi*, come un padre di famiglia.

La polizia nel tardo settecento *inizia ad avere un'azione nei confronti della famiglie*.

Nel *Granducato di Toscana*, la polizia deve intervenire:

* Per *pacificare le liti* fra parenti, e *mantenere l'integrità* della famiglia.
* Se trovano giovani o ragazze che hanno ricevuto una cattiva educazione, ne informano i genitori, e provvedono a castigarli e rieducarli.
* Evitano gli *aborti delle donne nubili*, e *spingono i giovani a lavorare*.
* Intervengono il prima possibile appena sono avvisati, per evitare che la situazione peggiori.

*L'azione di polizia* è utilizzata per *sopperire alle carenze dei padri di famiglia*.
L'azione esterna dello Stato va ad unirsi all'azione interna della famiglia.

## Emancipazione (58m)

L'emancipazione è l'istituto con cui si esce dalla patria potestà.

Nel diritto romano era *molto simile alla liberazione dei servi*, ed era estremamente importante, dato il *carattere perpetuo della patria potestà*.

Con l'introduzione del termine della patria potestà con la maggiore età, l'emancipazione diventa meno importante dal punto di vista sociale.

## Emancipazione volontaria (1h 1m)

L'emancipazione può essere di due tipi: *volontaria o tacita*.

Il diritto romano esisteva solo *l'emancipazione volontaria*, che richiedeva delle *formalità importanti*.
Ed è un atto di *volontaria giurisdizione*, che deve essere *compiuto davanti ad un giudice*.

Devono *acconsentire entrambe le parti*:

* Se non acconsente il figlio, è abdicazione.
* Se non acconsente il padre, è un reato contro la patria potestà.

L'emancipazione volontaria prevede un *pagamento*, è un *contratto oneroso*.

Tuttavia, sono presenti diverse consuetudini, alcuni dove il padre paga il figlio, e altre dove il figlio paga il padre.
La differenza è dovuta a due tradizioni:

* Secondo la *tradizione romana*, il *figlio deve pagare il padre*, perché il figlio potrebbe avere un *peculio*, ed il *padre si priva di un potere importante*.
Secondo la *tradizione germanica*, il *padre deve pagare il figlio*, perché quando il figlio si allontana il padre gli anticipa una quota di eredità.

Nella tradizione romana, il padre potrebbe emancipare il figlio anche gratuitamente.

## Emancipazione tacita (1h 8m)

*L'emancipazione sassone* è una forma di emancipazione che si diffonde nel medioevo e nell'età moderna.

Il *figlio ancora sotto patria potestà*, si *allontana da casa* per andare a lavorare altrove.

Il padre *non si oppone* alla condotta del figlio per un certo periodo di tempo, indicato negli statuti (*pazienza*).
C'è una *presunzione* che il padre consideri il figlio emancipato, e che la *patria potestà si sia prescritta*.

La *condotta del figlio* è indicata dagli statuti:

* *L'emancipazione per età* è rara in Italia.
* *L'emancipazione per mercatura* è diffusa nell'Italia del centro-nord, e spesso i figli chiedono un atto notarile per evitare ritorsioni del padre.
* *L'emancipazione per separata economia* avviene quando il figlio lavora e ha casa altrove, se il padre non lo richiama entro un certo termine il figlio diventa emancipato.
* *L'emancipazione per matrimonio* è un'eccezione al diritto comune (nel diritto romano il matrimonio non emancipa), prevista in alcuni statuti.
* La *morte naturale* e la *morte civile* (prevista per reati particolarmente gravi, il padre viene considerato morto e si apre la successione) sono cause tipiche di emancipazione.
* Le *dignità incompatibili*, come diventare vescovo, e diventano più numerose nell'alto medioevo.

## Rientro nella patria potestà (1h 16m)

L'emancipazione è irreversibile, ma in casi particolari può non esserlo.

Secondo Baldo degli Ubaldo, *sia i figli, sia i servi* possono essere ricondotti sotto la patria potestà o servitù per ingratitudine, e devono restituire la donazione eventualmente ricevuta.

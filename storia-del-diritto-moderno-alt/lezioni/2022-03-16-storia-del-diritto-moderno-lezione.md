# 16 marzo

<!--
vim: spell:spelllang=it
-->

## Codice napoleonico (0m)

È il primo codice civile.
Recupera il termine *patria potestà*, che era stato eliminato da Cambacérès, e la patria potestà era stata trasformata in tutela.

Fin dall'inizio, la patria potestà indicava un fascio di poteri (poteri coattivi, sul matrimonio dei figli, sulla materia successoria, etc.).

Il codice napoleonico doveva riordinare una materia che fino a quel momento era stata fluida.

Il *titolo IX* del libro I è dedicato alla *patria potestà*.
Tuttavia, *altri elementi collegati* si trovano in posti diversi.
Ad es., gli atti rispettosi sono nel titolo dedicato al matrimonio, alcuni aspetti patrimoniali sono nel titolo della tutela.

## Titolarità e durata della patria potestà (4m)

Sono definite nei primi tre articoli (371--373).

*L'art. 371* indica il *diritto di rispetto per i genitori a qualsiasi età*.

*L'art. 372* limita la *potestà dei genitori* fino al raggiungimento della *maggiore età*, o *dell'emancipazione*.

Presi insieme riprendono l'idea di Locke, per cui il rapporto fra genitori e figli è distinto in due profili (il rispetto perpetuo per i genitori come tali, ed l'autorità patrimoniale, fisica, educativa, etc. che termina quando il figlio è indipendente).

Inoltre, si parla di *genitori* e non di *padre*.

La *maggiore età* nel codice napoleonico è 21 anni, e *l'istituto dell'emancipazione perde di peso*.

*L'art. 371 ha vari significati*:

* Un significato puramente etico per i figli, di continuare a rispettare i genitori.
* Un messaggio programmatico per la borghesia nascente, di restaurazione della famiglia.
* Un articolo che si *ricollega ad altre norme del codice*. Ad es., gli atti rispettosi sono un'applicazione pratica del principio contenuto nell'art 371.

*L'art. 373* prevede che *l'autorità è esercitata solo dal padre*.

È la stessa logica dei giusnaturalisti, per cui la titolarità in teoria spetta ad entrambi i genitori, ma in pratica appartiene solo al padre.

Ha un significato proprio, perché *esclude la potestà del nonno* e di altri parenti, e la *assegna alla madre* quando il *padre è assente*.
Se il *padre muore*, la potestà spetta comunque alla madre, ma con delle limitazioni.

L'art. 373 specifica l'art. 372, che assegna la titolarità ad entrambi i genitori.

## Imposizione della residenza (art. 374) (17m)

Il figlio *non può abbandonare la casa paterna senza un permesso*.
È il *potere di imposizione della residenza*, ed è uno dei poteri più importanti.
La residenza è imposta anche alla moglie.

È prevista *un'eccezione* per il caso di *arruolamento volontario*.
È una logica analoga al peculio castrense.
Napoleone aveva bisogno di soldati per svolgere le guerre.

## Assenza di norme sul potere correzionale (20m)

Nelle norme sul potere correzionale, esiste una lacuna.
Il tradizionale *modesto potere di correzione* non è menzionato esplicitamente dal codice civile o penale napoleonico.
I giuristi ritenevano che il potere correzionale fosse *implcito nella società*, e faceva parte delle *consuetudini del luogo e del tempo*.

Il problema è *determinare i limiti* del potere correzionale, la cui valutazione è rimessa al giudice.

## Incarcerazione dei figli (art. 375--382) (25m)

Il potere del padre di incarcerare i figli è espressamente menzionato.
Si applica ai *motivi gravissimi di disgusto per la condotta del figlio*.

I motivi *non "gravissimi"* permettono l'applicazione del tradizionale modico potere di correzione, rimesso alla discrezione del padre.

Se il *disgusto è gravissimo*, i mezzi di correzione sono *regolati dallo Stato*.

Art. 376:

* I figli di *età inferiore a 16 anni* possono essere incarcerati fino ad un mese.
* Il padre deve rivolgersi al presidente del tribunale, che *non può* valutare la richiesta del padre, deve rilasciare il decreto di arresto.

Art. 377:

* I figli di *età uguale o superiore a 16 anni, fino alla maggiore età o emancipazione*, possono essere detenuti fino a 6 mesi.
* La maggiore età è *21 anni*.
* In questo caso, *la richiesta deve essere motivata* dal padre, e il termine della detenzione può essere *abbreviato, ma non aumentato* dal giudice.

Art. 378:

* In entrambi i casi, *l'unico documento scritto è l'ordine di arresto, che non contiene i motivi*.
* La *procedura è informale ed orale* per *tutelare la reputazione della famiglia*.
* Il padre è tenuto a sottoscrivere un atto con cui si impegna a *pagare le spese* di mantenimento.

Art. 379:

* Il padre *può sempre ridurre il termine* della detenzione.
* Se si verificano nuovi motivi, la detenzione può essere attuata di nuovo.

Art. 380:

* Se il padre si risposa (la moglie non è più la madre di sangue), si applica la procedura dell'art. 377 (il giudice deve *valutare i motivi*).
* Si fonda su una sfiducia del rapporto fra la matrigna verso il figlio di primo letto.

Art. 381:

* La *madre sopravvivente e non rimaritata* può arrestare il figlio solo se ha il *consenso dei due più prossimi parenti paterni*.
* Si deve applicare la procedura dell'art. 377.
* È un *residuo patriarcale* all'interno del codice napoleonico.

Art. 382:

* Il figlio che ha *beni propri* o che *esercita una professione*, *non può essere arrestato*.
* Si vuole evitare che il padre possa usare l'arresto come una forma di ricatto contro il figlio.

## Arresto del figlio e riformatori (36m)

L'arresto del figlio durante il codice civile e la Restaurazione pongono il problema di *dove mettere i figli*.

Nascono i riformatori, una specie di carcere minorile, che saranno aboliti solo nel Novecento.

Collocare i figli con i criminali ordinari non avrebbe portato alla loro rieducazione.

## Abuso della patria potestà (39m)

La seconda lacuna del codice napoleonico, oltre alla mancata menzione del modico potere correzionale, è la *non menzione dell'abuso della patria potestà*.

Il *diritto comune* prevedere una serie di ipotesi di *abuso della patria potestà*, sia omissive che commissive, che potevano portare alla *decadenza o sospensione* della patria potestà.

I giuristi francesi *non riuscono a dedurre dalle norme del codice la nozione dell'abuso di patria potestà*.

Il *codice austriaco* prevede una *disciplina dettagliata* sugli abusi.

## Usufrutto (42m)

L'emancipazione è trattata in un titolo a sé, e non è trattata all'interno della patria potestà.

Il padre ha *l'usufrutto sui beni dei figli* fino ai *18 anni*, o alla loro *emancipazione* (art. 384).

L'usufrutto non ha luogo a favore del genitore contro cui è stato pronunciato il divorzio, e cessa per la madre che passa a seconde nozze (art. 386).

## Tutela e amministrazione (46m)

L'amministrazione dei beni del figlio è contenuta nel titolo successivo a quello della patria potestà.
I codici della Restaurazione tratteranno l'amministrazione dei beni del figlio all'interno della patria potestà.

La sezione prima riguarda la *tutela del padre e della madre*.
Sarà *criticata* dai giuristi della Restaurazione, perché *riduce il padre ad un tutore*, come voleva fare Cambacérès.

Napoleone viene accusato di aver fatto crollare la famiglia.
L'ordinamento tradizionale *non si fidava del tutore*, e si *fidava in maniera assoluta del padre*.
Parlare di *tutela del padre* significa *essere diffidenti verso il padre*, perché il padre-tutore deve rendere conto del suo operato.

Art. 389:

* Durante il matrimonio, il padre amministra i beni di proprietà dei figli minori.
* Deve *rendere conto* dei *beni su cui non ha l'usufrutto*.
* Ad es., un legato del nonno lasciato al nipote è amministrato dal padre, che *non* ne ha *l'usufrutto*, e *deve rendere conto* dell'amministrazione.
* L'usufrutto fa concettualmente parte della patria potestà, l'amministrazione dei beni fa parte della tutela.

Art. 391:

* La *madre subentra al padre* nel ruolo di *amministratore* alla sua morte.
* Tuttavia, il *padre può nominare un consulente speciale* per la madre sopravvivente, che deve chiedere un parere al consulente prima di compiere gli atti.

Art. 394:

* La madre *non è tenuta* ad *accettare la tutela*.
* Se si *rifiuta*, deve comunque continuare a svolgerla fino alla *nomina di un tutore*.

## Riforme: abuso della patria potestà, potere di incarcerazione (53m)

Il codice napoleonico prevede una lacuna sull'abuso della patria potestà.
I giuristi della scuola dell'esegesi non riescono a ricondurre l'abuso alle norme del codice.

I codici della Restaurazione avranno norme specifiche sull'abuso della patria potestà.

Nel *1889* viene introdotta la *decadenza dalla patria potestà per abuso*, e vengono indicati i casi di abuso.

Nel *1935* viene *abolito il potere di incarcerazione*.
A quel tempo per "incarcerazione" si intendeva "riformatorio", che aveva funzioni rieducative.

Nell'antico regime esisteva un problema di violenza giovanile.

## Matrimonio nel codice napoleonico (56m)

Il matrimonio diventa completamente laicizzato.
È un contratto di diritto civile, ma l'autonomia negoziale è assente.

Il matrimonio è *registrato e regolato* dallo Stato.
Viene introdotta *l'anagrafe* registra l'anno esatto di nascita dei cittadini, il matrimonio, la morte, etc.

Gli *atti rispettosi* sono tipici del diritto francese.
Vengono disciplinati nella materia del matrimonio.

Le *opposizioni* era la possibilità di *addurre motivi contro la conclusione di un matrimonio*.

Nell'antico regime venivano mosse per questioni sociali.
Ad es., la differenza di ceto.

La *Corte di Cassazione* si *oppone all'uso delle opposizioni a fine dilatorio, o per motivi sociali, tipiche dell'antico regime*.

## Diritto successorio nel codice napoleonico (1h 2m)

Il diritto successorio è strettamente legato al diritto di famiglia, la riforma del secondo implica la riforma del primo.

Il codice napoleonico è una soluzione di compromesso.

*Nell'antico regime*, il padre poteva diseredare i figli, e disporre liberamente del patrimonio (la legittima si limitava agli alimenti).

La *Rivoluzione* abroga il testamento, e permette solo la legittima.

*Napoleone*:

* *Reintroduce il testamento*, e *limita la legittima*.
* *Abroga la diseredazione*.

Nel progetto si discuteva di introdurre la *disposition officeuse*.
Viene accolta dal codice austriaco.

Il nonno poteva diseredare il figlio, nominare come erede il nipote, ed il figlio sarebbe diventato tutore del patrimonio.

Esisteva già nel diritto comune come diseredazione in bonam partem, che esclude il figlio e nomina il nipote.

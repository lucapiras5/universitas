# 21 marzo

<!--
vim: spell:spelllang=it
-->

## Restaurazione (0m)

La Restaurazione è il filone "perdente".
Il filone vincente sarà lo "spodestamento" del padre, il modello razionalista.
Il filone tradizionalista, cattolico, e di "destra" (nel novecento) perderà importanza.

## Autori della Restaurazione (4m)

Haller è un filosofo politico svizzero.
Negli anni immediatamente successivi alla caduta di Napoleone scrive un trattato in cui *teorizza la Restaurazione*.
Veniva da una famiglia protestante, ma si *converte al cattolicesimo*, proprio a causa del tradizionalismo.

Haller sostiene che Napoleone è stato un incidente nella storia, durato pochi decenni e ormai terminato.

Secondo gli autori cattolici e idealisti, nell'evoluzione della storia si può trovare un "senso".
Anche gli Illuministi, secondo cui la storia era solo il prodotto del caso e del più forte, credevano comunque che l'uomo tendesse verso il progresso.

Gli autori della Restaurazione sono *fortemente tradizionalisti*, e gli istituti sono tanto più validi, quanto sono antichi, perché si avvicinano all'ordine naturale dato da Dio.

Il potere politico viene visto come un'estensione della famiglia:

* Il Re viene visto come "padre dei padri".
* Ogni padre è un Re nella sua famiglia.

Molti autori hanno avuto poca fortuna, perché rappresentano la parte perdente dopo l'unificazione d'Italia e l'industrializzazione.

## Autori della Restaurazione in Italia (18m)

I centri principali sono il Ducato di Modena e Torino.

La maggior parte degli autori sono cattolici tradizionalisti.
Alcuni autori sono a favore del contenimento dei poteri della Chiesa e della laicizzazione.

Il movimento reazionario, o tradizionalista, o della Restaurazione è abbastanza vario, ma hanno un "nemico" comune, la "distruzione" della famiglia operata a livello teorico da Rousseau e gli Illuministi, e a livello pratico da Napoleone.

Il Ducato di Modena è controllato da Francesco III d'Austria-Este.
Tutta la Pianura Padana e la Toscana sono sotto il controllo della Santa Alleanza, tolto il Piemonte, che sarà nemico dell'Austria.

Negli incontri internazionali della Santa Alleanza sulla famiglia si parla:

* Della ricostruzione dell'autorità paterna.
* Della reintroduzione di tutti i principi e diritti di antico regime fra padri e figli.
* L'intervento della polizia a sostegno dell'autorità dei genitori, etc.

## Kant e Hegel (30m)

Mentre *Hegel* non ha personalmente un ruolo importante, influenza *Marx* ed il movimento bolscevico.

Kant non si occupa direttamente della famiglia, ma cerca di elaborare la terza categoria dei "diritti di famiglia", oltre ai diritti reali e di obbligazione.

I *diritti paterni* sono personali ma di natura reale.
È una posizione a metà strada fra illuminismo e tradizionalismo.
I diritti riguardano le persone, ma la persona è vista come oggetto di proprietà.
È una posizione condivisa da Rosmini.

## Rosmini (33m)

È un autore moderato nella costruzione della famiglia.

Vede la storia come una *lotta fra Stato e famiglia*.

Considera la Dichiarazione dei diritti dell'uomo e del cittadino e le Costituzioni francesi una reazione dello Stato per distruggere la famiglia.

Scrive un'opera di filosofia del diritto, dedicata in gran parte alla famiglia.
Rifiuta il divorzio, ritiene che la *patria potestà si deve ridurre* con l'età del figlio.

## Luigi Taparelli D'Azeglio (35m)

È il fondatore della rivista "La civiltà cattolica".

Dedica grande attenzione al diritto di famiglia.

È l'autore di un manuale usato nelle scuole cattoliche, chiamato "Il diritto naturale fondato sul fatto".
Cerca di giuridicizzare la famiglia, trasportando l'assetto costituzionale ed amministrativo all'interno della famiglia.

## Louis De Bonald (39m)

È un filosofo tradizionalista e cattolico.
L'opera principale è "La legislazione primitiva".

Napoleone offre delle cariche a Bonald, che però le rifiuta.
Dopo la Restaurazione, è l'autore della legge che abroga il divorzio.

## Bonald: La legislazione primitiva (44m)

Bonald capovolge i principi fondamentali della Rivoluzione francese (*fraternità ed uguaglianza*) e afferma che la società è fondata sulla *paternità e dipendenza*.

È uno dei fondatori della *sociologia*.
Negli anni '30 scrive un articolo in cui *confronta la famiglia agricola e operaia*.

Il *mito della famiglia di campagna* sarà successivamente esaltato dal fascismo.
La *famiglia operaia* viene vista come una *famiglia individualista*.
Il liberalismo viene visto come la "morte della famiglia".

Per "legislazione primitiva" si intende *l'ordine naturale imposto da Dio* sul mondo, che *include la famiglia patriarcale*.

Il *padre*:

* Deve essere *onorato*.
* Le sue *volontà* devono essere ubbidite come quelle di Dio.
* Se sono contrarie all'ordine superiore, non devono essere seguite.

La *madre*:

* Ha *un'autorità simile, ma non uguale* al marito, a cui è *subordinata*.
* È *inamovibile*, ossia *non è ammesso il divorzio*, ma è permessa la separazione senza possibilità di risposarsi.
* Deve essere onorata come il padre.

I *figli*:

* Hanno *solo doveri* all'interno della famiglia.
* Sono *sempre minori* nella famiglia, *anche se sono maggiori per lo Stato*.
* Non devono ubbidire solo alle leggi contrarie ad un ordine superiore.

La famiglia è composta di *tre parti* (padre, madre e figli), che *sono supposte* in teoria, anche se non sono presenti in pratica.

Padre, madre e figlio corrispondono:

* Al *potere*, *ministro* e *sudditi* nello *Stato*.
* Alla causa, mezzo ed effetto nei *rapporti razionali*.

Il *potere del padre*:

* È giustificato dal *sesso e dall'età*.
* È indipendente e immutabile.
* Diventa *perpetuo* con il *testamento*.

Il *padre* ha dei limiti:

* Le *leggi ed ordini* devono rispettare le *leggi fondamentali*.
* I *membri della famiglia* possono essere usati solo a fine di *riproduzione e conservazione*.

Bonald deriva un *codice alternativo* fondato sulla legislazione primitiva.

## Luigi De Margherita (1h 3m)

Nei *codici della Restaurazione* la patria potestà termina con la *maggiore età*.

Nel *codice Albertino* del 1837 la patria potestà è *indicata come perpetua*, ma sono previsti termini per i vari poteri che la compongono.
La perpetuità rimane, anche se è solo simbolica.

Secondo De Margherita, anche se la patria potestà è ridotta ad un "mero simulacro" perché i poteri si estinguono, rimane comunque un *freno per il figlio*.

Il compromesso migliore è *mantenere la patria potestà* per i *vantaggi che offre*, e *limitare gli effetti dannosi*, che non sono adeguati ad un figlio adulto.

È una soluzione *più politica che giuridica*.

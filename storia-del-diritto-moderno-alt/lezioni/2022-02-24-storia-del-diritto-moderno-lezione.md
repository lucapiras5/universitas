# 24 febbraio

<!-- vim: set spell spelllang=it -->

## Gaio (2m)

Gaio è l'autore delle "Istituzioni", ed è un giurista.

Gaio sembra smentire l'idea che la patria potestà sia un fenomeno naturale, ma sia un istituto di ius civile.

I romani distinguevano fra:

* Ius naturale, comune ad animali e uomini.
* Ius gentium, comune a tutti i popoli.
* Ius civile, proprio solo dei cives romani.

In altre parole, secondo Gaio, non è un istituto di ius gentium.
La spiegazione è che Gaio fa riferimento alla *perpetuità*, che non era un attributo comune al tempo, né successivamente.

Il figlio rimane *sotto la patria potestà del padre*, salvo *eventi eccezionali* come morte civile, scomparsa, ecc., in maniera *perpetua*, indipendentemente dall'età del padre.

La patria potestà romana ha poteri molto estesi sia sul piano fisico che patrimoniale.

Pertanto, la permanenza è l'elemento che caratterizza la patria potestà, e che la distingue da un istituto analogo, la *tutela*, che invece termina con la maggiore età.

*L'emancipazione* è una delle cause che permette di far terminare la patria potestà perpetua.

## Ulpiano: famiglia (7m)

I *giuristi romani non usano* quasi mai il termine "*familia*", che è usato da autori non giuristi.

La *famiglia* viene indicata con "*domus*", perché la famiglia viene fatta coincidere con la *coabitazione sotto lo stesso tetto*.

Ulpiano riproduce la divisione di Aristotele dei poteri paterni nel mondo giuridico.
Il padre ha l'autorità su una serie di persone, e la famiglia è delimitata dalla soggezione al padre di famiglia.
Anche il figlio che si sposa (serve il consenso del padre), ed i suoi figli (i nipoti) rimangono sotto la potestà del padre.

I romani distinguono fra una *parentela agnatizia*, per *via paterna*, e *parentela cognatizia*, per *via materna*.

La potestà è agnatizia, per cui l'uomo più anziano ha la potestà su tutti i discendenti, salvo il caso di emancipazione.

Il padre di famiglia è chi ha il dominio sulla casa.

## Evoluzione della patria potestà (13m)

In origine, la patria potestà romana era estremamente dura.
Nel lungo periodo, si affievolisce in maniera progressiva.
Ad es., originariamente si prevedeva il potere di vita e di morte, ma nel corso dei secoli si affievolisce.

Al tempo della monarchia, ed *in particolare della Repubblica*, nel III e II sec. a.C., la *patria potestà è particolarmente forte*.

I *senatori* sono chiamati "*patres conscripti*", e sono i *padri di famiglia delle famiglie più influenti*.
I senatori si passano la *carica in maniera ereditaria*, e sono *pochi gli homines novi* che riescono a diventare senatori.
La parola "patriziato" deriva dalla parola "padre", ed i *patrizi vengono visti come i padri di Roma*.

Due fenomeni incidono sulla patria potestà romana.

Il primo è un *problema di ordine istituzionale*.
La patria potestà era forte perché il potere era concentrato nel Senato, che era composto da padri di famiglie.
La concezione della società era fortemente incentrata sul concetto di una famiglia guidata dal padre.

Con Augusto, si aggiunge il *potere dell'imperatore*, il *potere pubblico*.
La dialettica fra la famiglia e lo Stato caratterizza tutta la storia.

Il *potere pubblico* non disconosce la patria potestà, che *rimarrà sempre perpetua, ma viene circoscritta*.
Nell'Impero, *l'imperatore è il padre di tutti*, e quindi il *potere delle famiglie viene diminuito*.

Il secondo sono le *influenze culturali*.

La prima si diffonde fra i *ceti alti*, che hanno patrimoni e servi, e dove i figli si aspettano un eredità alla morte del padre.
Nei ceti bassi, dove il padre deve essere mantenuto a carico dei figli quando non può più lavorare, la patria potestà è molto più debole.

Lo *Stoicismo* si diffonde nel patriziato romano in età imperiale.
Tende ad accentuare una *famiglia di tipo affettivo*, basata sull'amore.
Condanna da un punto di vista etico il marito che picchia la moglie o figli come vuole.

Il *Cristianesimo* ha un ruolo simile.
Nel *tardo Impero*, il *diritto si cristianizza*, e diventa meno duro.

Nonostante l'evoluzione culturale, la patria potestà non viene abolita, ma continua a sopravvivere.
Ad es., ancora nel diritto comune, si distingue una patria potestà civile e canonica, che è più leggera.

## Pastore degli abdicati (24m)

La natura della patria potestà, pubblica o privata, è stata discussa a lungo.

Nel diritto romano, la distinzione fra diritto pubblico e privato esiste, ma non ha il peso che avrà in futuro, perché lo Stato al tempo dei Romani aveva un ruolo molto limitato.

La natura può essere dedotta da fonti non strettamente giuridiche.
Esiste un *istituto che non compare nel Corpus Juris Civilis*, ma compare nelle orazioni dei retori pseudo-quintilianei.
Alcune di queste orazioni erano finte orazioni, ma davano comunque un'indicazione della cultura del tempo.

*L'istituto è l'abdicazione*, la cacciata del figlio di casa, ed era un vero e proprio istituto giuridico, perché il figlio abdicato perdeva il cognome, e poteva essere preso come schiavo.

In una orazione, viene descritto un giovane patrizio ricco e senza genitori, che accoglieva in casa i figli che erano stati cacciati di casa, e veniva chiamato *pastor abdicatorum*.

Il giovane viene citato dai padri che avevano abdicato i figli, e lo accusano di *lesa maestà paterna*.
Questo dimostra il parallelo tra la famiglia e lo stato, dato che la lesa maestà normalmente è riferita all'Imperatore.

## Figlio magistrato (32m)

Un altra testimonianza riguardo il rapporto fra padre e figlio è il caso del figlio in potestà che fa carriera, diventa magistrato, e ricopre una carica pubblica importante.

L'autore è Valerio Massimo, che è favorevole all'impero e sfavorevole agli istituti dell'età repubblicana.

Caio Tribuno era un tribuno della plebe, e aveva proposto una legge per distribuire le terre in una regione della Gallia, nonostante l'opposizione dei senatori.

Il padre impone la mano sul figlio, e gli ordina di abbandonare la proposta di legge.
La folla, che era dalla parte di Caio Tribuno, non si oppone all'atto di autorità del padre.

## Poteri della patria potestà (37m)

La patria potestà indica una serie di poteri differenti, che il padre esercita sui figli, e possono essere sia fisici che patrimoniali.

Il origine la potestà includeva anche il *diritto di vita e di morte*.
Il padre poteva decidere se uccidere il figlio, con la garanzia di un tribunale dei parenti.
In *età repubblicana*, il potere scompare completamente, e *rimane solo lo ius corrigendi* (il potere di picchiare il figlio), che nel Settecento diventerà il modico potere correzionale del padre.

Il diritto di *soppressione o esposizione dell'infante*:

* Seneca nel "De Ira" menziona che uccidere i figli nati con malformazioni gravi non è una conseguenza dell'ira, ma della ragione, è opportuno scartare gli inabili dai sani.
* L'esposizione era l'abbandono dei figli per strada, e chiunque prendesse il figlio poteva prenderlo come schiavo, ma la probabilità che il figlio sopravvivesse era molto bassa.

Il *diritto di accettazione dell'infante* e di *proclamazione della pubertà*:

* Il padre ha il diritto di segnare le tappe più importanti della vita del figlio.
* La procedura dell'accettazione richiedeva che il figlio neonato fosse deposto ai piedi del padre, e se lo raccoglieva lo riconosceva.
* La proclamazione della pubertà era pubblica, e coincideva con la comparsa dei peli sul pubere, ed indicava che il figlio era capace di procreare.

*L'abbandono nossale*:

* Consisteva nell'assegnare il figlio al creditore a garanzia del credito, o per estinguere il debito.
* In alcuni casi, i genitori potevano *vendere* i figli per necessità di miseria, anche se la vendita era vietata dalla Chiesa.

Il *matrimonio dei figli*:

* Il figlio si può sposare solo con il consenso del padre di famiglia, altrimenti il matrimonio è considerato inesistente.
* Non c'è una legge specifica sulla materia, ma può essere 
* Trifonino pone un problema giuridico nel Digesto: se il padre diventa prigioniero di guerra, ed il figlio si sposa senza il consenso del padre, ed ha un figlio.
* Il nipote non rientra nelle strategie patrimoniali del nonno, è un problema che riguarda l'eredità.
* Tuttavia, dato lo *stato di necessità* e *l'utilità di fare figli* per lo Stato, prevale il *favore per il matrimonio*, istituto che sarà ripreso dal diritto canonico.
 
## Diritti patrimoniali (52m)

In origine, il *principio fondamentale* dei rapporti fra l'avente potestà ed i figli è che *quello che acquista il figlio, lo acquista per il padre*.
In altre parole, il figlio *non ha autorità patrimoniale*.

Nel tempo, e con l'influenza dell'impero, nascono problemi, che vengono risolti attenuando l'originale potere assoluto di totale controllo patrimoniale sul figlio.

Secondo le Istituzioni di Giustiniano:

* Se il figlio di famiglia entra nell'esercito, o ha cariche pubbliche, questo non lo libera dalla patria potestà.
* Viene introdotta una costituzione con cui *l'attribuzione del patriziato* da parte dell'*Imperatore permette di emancipare il figlio*.
* Sarebbe irragionevole che l'Imperatore avesse un'autorità minore rispetto al privato padre di famiglia, per quanto riguarda emancipare i figli.

Questo è un *caso eccezionale*, ma il *diritto comune* introduce *nuove cause di emancipazione*.
Ad es., per il diritto canonico il *figlio che diventa vescovo* non è più soggetto all'autorità del padre.

Il diritto romano prevede una *limitata autonomia finanziaria*, attraverso i *peculi*.

Il *peculio castrense* è il più antico, ed è stato creato per incentivare l'attività militare.
È un altro caso di contrasto fra autorità pubblica e privata, e si trova ancora fra i glossatori.
Ad es., Odofredo sostiene che se il comune vuole che un figlio vada in guerra, ma il padre si oppone, prevale l'autorità del comune.
Quanto il figlio guadagna come soldato rimane suo.

Nel tempo si aggiungono altri peculi.
Il *peculio quasi-castrense* riguarda *altre cariche pubbliche* all'interno dell'impero.
Ad es., il figlio che diventa presidente della provincia rimane sotto l'autorità del padre, ma può spendere quello che ha guadagnato come vuole.

Il *peculio profettizio* comprende beni che sono *assegnati da altri al figlio*, con la clausola che possono essere *gestiti solo dal figlio*.
Ad es., un *legato da parte della madre, o di un parente materno*, con cui si lascia un bene specificamente al figlio, ed il bene non entra nel patrimonio del padre.

Il *peculio avventizio* è costituito dal *padre*.
Ad es., il padre-commerciante decide di aprire una bottega in un altra città, e dà dei soldi al figlio affinché apra la bottega.
Il figlio è il titolare della somma, ed è responsabile verso i creditori, ma il peculio avventizio può *sempre essere ritirato*.

La libertà patrimoniale del figlio rimane sempre molto modesta.

## Domanda: peculio quasi-castrense (1h)

La paga che ottiene in remunerazione della carica pubblica rimane nella piena disponibilità del figlio.

## Domanda: peculio profettizio (1h 1m)

Il peculio profettizio è composto da cespiti di varia origine.
Quello principale sono beni assegnati da terzi al figlio, con la clausola che siano soltanto nella sua disponibilità.
I casi classici sono i legati della madre, nonno materno, etc.
Il figlio rimane sotto la patria potestà, ma può disporre dei beni che fanno parte del peculio.

## Patriarcato cristiano: Vangelo di Tommaso (1h 2m)

La cultura cristiana include sia i vangeli sinottici (riconosciuti dalla Chiesa), sia le credenze ed i vangeli non riconosciuti (vangeli gnostici).
Tra i vangeli sinottici e gnostici c'è una certa unità.

Il concetto di *fratellanza* prevale su quello di *paternità*.
Dio viene visto come il *padre di tutti*, mentre gli uomini sono fra loro fratelli.
È una conseguenza della concezione monoteistica della religione.

Il cristianesimo guarda con diffidenza il patriarcato, anche perché i padri erano quelli meno disposti a convertirsi, mentre i figli e le donne erano più favorevoli.
Questi contrasti familiari sono documentati nel *Vangelo di Tommaso* (vangelo non sinottico), in cui i *genitori* sono usati come *metafora per la tradizione pagana*, e si afferma la necessità di *ripudiarli*.

Il contrasto tra padre e figlio appare anche nei vangeli sinottici, ma il linguaggio usato nel Vangelo di Tommaso è *particolarmente eversivo* contro la famiglia, che la Chiesa successiva abbandona.

## Paolo di Tarso (1h 13m)

Paolo di Tarso vive in un periodo in cui il cristianesimo è ancora *oggetto di persecuzione*.
Si pone un *problema di educazione*, e di *combinare la cultura del Vangelo e quella tradizionale greco-romana*.

Nella *Lettera agli Efesini*, propone *un modello di patriarcato cristiano*, in una forma più modesta rispetto a quello greco-romano.
Il Vangelo non conteneva l'idea di patriarcato.

La concezione patriarcale prevede che le mogli sono subordinate ai mariti, ed il marito viene visto come il capo, così come la Chiesa è subordinata a Cristo.
Il marito deve amare la moglie, e quindi non può trascendere i limiti, si pone il problema della violenza coniugale.

I *figli* sono tenuti ad onorare il padre e la madre, per vivere a lungo.
I padri comandano sui figli, e hanno un *potere di coercizione*, ma *non possono inasprire i figli*.
Non si pone un limite preciso, viene lasciato alla discrezione e ragionevolezza dei padri.

I *servi* sono tenuti ad obbedire al padrone, con "timore e tremore".
I padroni devono agire sapendo che c'è un solo Dio, per padroni e servi.
Anche, e soprattutto, gli schiavi possono andare in paradiso, dato che nelle loro condizioni sono meno a rischio di cadere nella lussuria e peccato.

Riassumendo, Paolo definisce un patriarcato cristiano, che riprende la famiglia tradizionale:

* Il padre comanda, la moglie deve essere sottomessa.
* I figli, e ancora di più gli schiavi, devono obbedire.
* Il potere del padre deve essere ispirato al messaggio del Vangelo: si deve usare moderazione, e le eventuali violenze devono essere giustificate da una finalità educativa.

La lettera di Paolo fissa in maniera esplicita, da parte di uno dei padri della Chiesa, un modello di famiglia patriarcale, in cui viene riconosciuto uno spazio (più limitato rispetto al diritto romano) di *violenza lecita*.

La *limitazione* non è sul piano del diritto, ma sul *piano dell'etica*, il padre deve essere moderato quando infligge punizioni.

## Lattanzio (1h 22m)

Lattanzio è un padre della Chiesa, ed aveva una preparazione giuridica nel diritto romano.
Vive nel IV sec., quando la Chiesa era già riconosciuta.

Scrive un'operetta chiamata *Istituzioni divine*, che riprende il titolo dalle Istituzioni di Giustiniano.
Contiene una *giustificazione della famiglia patriarcale*, basata sulla *religione monoteista*.

L'esistenza della famiglia patriarcale serve a *dimostrare la verità del monoteismo*.
Dato che *si può avere un solo padre in natura, si può avere un solo Dio*, che può essere chiamato padre.

Anche il *padrone può essere solo uno*.
Dato che può perdonare ed elargire, deve essere chiamato "padre", e dato che può castigare nel massimo grado, deve essere chiamato "padrone".

Nel diritto civile romano:

* Il padre ha il diritto esclusivo di educare i figli, è il padrone dei figli.
* I figli sono emancipati per manomissione, come i servi.
* I servi liberati prendono il nome (casata) del padrone come il figlio.

## Medicina antica (1h 26m)

C'è coincidenza fra padrone e padre, e quindi ci può essere solo un solo padrone.
Lattanzio porta il ragionamento di Paolo alle estreme conseguenze, affermando che il padre è padrone dei figli.

Secondo la medicina antica, il figlio è "figlio" (in senso stretto) solo del padre.
Secondo Galeno e altri scienziati equiparano il ventre della madre ad un vaso, ed il seme dell'uomo come il vero principio vitale.
Anche Paolo ed il diritto romano considerano la moglie un "vaso".

Questa ragionamento rafforza il rapporto giuridico fra padre e figlio (non necessariamente quello umano), e anche nel diritto comune il rapporto tra madre e figlio sarà debole.

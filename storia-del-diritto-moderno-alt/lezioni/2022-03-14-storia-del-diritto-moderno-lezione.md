# 14 marzo

<!--
vim: spell:spelllang=it
-->

## Cesare Beccaria (5m)

Il capitolo 26 di "Dei delitti e delle pene" tratta della patria potestà.

La *famiglia patriarcale* era un *corpo politico intermedio*, nel quale il padre di famiglia aveva una *giurisdizione*, poteva emanare *norme* e applicare *pene*.

## Montesquieu: patria potestà (8m)

Montesquieu aveva precedentemente analizzato la patria potestà in un modo completamente diverso da Cesare Beccaria, nell'opera "Lo spirito delle leggi".

Parte dal principio del *relativismo storico*.

Montesquieu era un monarchico moderato.
Critica i sovrani assoluti perché tirannici, ma critica anche la repubblica perché era incapace di conservare l'ordine pubblico.

Le tre forme di governo aristoteliche sono dominate da un sentimento:

* *Paura nella tirannide*, che si sostiene per la *paura delle conseguenze*.
* *Onore nella monarchia*, che si fonda sull'onore dei vari *ceti*.
* *Virtù nella repubblica*, che si fonda sul *rispetto delle leggi*.

Secondo Montesquieu, la Repubblica è debole, e per conservare l'ordine pubblico è necessario che le *autorità minori siano forti*, come i *padri di famiglia*.

Nella repubblica romana la patria potestà è forte, perché manca un potere centrale.
Nell'impero romano, la presenza di un potere centrale forte permette di diminuire i poteri del padre.

## Beccaria: lettura politica della patria potestà (13m)

Secondo Beccaria, a differenza di Montesquieu, ci deve essere *un'omogeneità fra i poteri* esercitati nella *società e famiglia*.

Critica il *familismo di antico regime*, lo Stato formato da un insieme di famiglie invece che individui.

Il familismo rende solo i padri di famiglia liberi, e tutti gli altri schiavi.
L'assetto della famiglia ha una rilevanza politica fondamentale.

Se lo Stato è repubblicano, anche la famiglia deve essere repubblicana.
Altrimenti, se la famiglia è monarchica, si forma un sentimento monarchico.

Nei codici della Restaurazione si inverte il ragionamento, e si vuole abbandonare la famiglia napoleonica per favorire il ritorno alla monarchia.

Con la patria potestà perpetua, i figli devono aspettare la morte del padre per poter essere soggetti alle leggi della Repubblica.

Se la Repubblica è di uomini, la patria potestà non è fondata sul comando, ma su un contratto, e ha durata limitata.

L'innovazione di Beccaria rispetto ai giusnaturalisti è di presentare le idee in maniera più concisa ed in italiano.

## Rousseau (22m)

Ne "Il contratto sociale", descrive la famiglia come la società più antica, e l'unica naturale.
Menziona solo che il legame naturale fra padre e figli si deve sciogliere quando non ha più necessità di esistere.

Il testo più importante è "L'Emilio, o dell'educazione".
Inizia ad emergere il tema dei *diritti del bambino*, che tradizionalmente non esistevano.

L'Emilio è *dedicato alle madri*, ed evidenzia che il legislatore si è occupato solo dei problemi dei padri.

## Botton di Castellamonte (29m)

Propone una *gestione pubblicizzata* dell'educazione, con dei *manuali di educazione*.

Anticipa la statualizzazione dell'educazione del buon cittadino delle scuole dell'obbligo nell'ottocento e novecento.

## Rivoluzione francese (31m)

Affronta direttamente il tema della famiglia e dei problemi paterni.

I rivoluzionari applicano spesso alla lettera i principi degli illuministi, anche se gli illuministi non erano dei rivoluzionari.

L'obiettivo è di *eliminare la famiglia come corpo politico*.

In generale, *vengono eliminati tutti i corpi intermedi* per *affermare l'individualismo*:

* I privilegi della nobiltà e della Chiesa.
* Le corporazioni di arti e mestieri (si stabilisce la libertà di commercio).
* Il feudo.
* La famiglia.

Il *divieto di fare testamento* serve a togliere al padre la possibilità di ricattare i figli, e alla sua morte il patrimonio viene diviso fra i familiari.

Vengono introdotti i *tribunali di famiglia*:

* Avrebbero dovuto dare una struttura più repubblicana alla famiglia.
* Dovevano servire per decidere gli atti più importanti.
* La riforma fallì, e furono abbandonati.

## Rivoluzione francese: leggi sulla patria potestà (36m)

Durante la Rivoluzione, viene promulgata una legge che sarà ricordata come la legge che abroga la patria potestà.

Con il *decreto del 28 agosto 1792*, si prevede che la *patria potestà riguardi solo i minorenni*.
Questo principio esisteva già in alcune regioni, ma con il decreto diventa un principio a livello nazionale.

Dopo questa legge speciale, ci sono alcuni tentativi di codice civile, ma non si arriva a nessun risultato concreto.

## Cambacérès (39m)

È un giurista che riesce ad adattarsi dalla Rivoluzione, al regno di Napoleone, alla Restaurazione.

Afferma che la patria potestà non può essere imposta coattivamente.
I genitori hanno il diritto di sorveglianza e protezione, ed il dovere di nutrire, allevare e formare i figli.

La Rivoluzione francese dimostra che il *diritto non è un riflesso della società*, ma può essere uno *stimolo di trasformazione*.
Le idee di Cambacérès erano condivise da una parte molto ridotta della società.
Serviranno quasi due secoli affinché queste idee si affermino in maniera definitiva.

## Statualismo (44m)

Durante la Rivoluzione francese, sono presenti anche degli autori statualisti e fortemente individualisti.

Secondo *Danton*, i bambini appartengono alla loro società, prima ancora che alla loro famiglia.

Secondo *Robespierre*, lo Stato non deve affidare l'educazione dei bambini all'orgoglio e pregiudizio delle famiglie.

La famiglia viene vista come un ostacolo alla *unificazione nazionale*.

## Napoleone (46m)

Con il colpo di Stato del Termidoro, Robespierre viene ghigliottinato.
Viene visto come la fine della Rivoluzione, e l'inizio della ricostruzione.
Il *ceto medio* che ha fatto la Rivoluzione diventerà nel futuro la *borghesia*.

Napoleone ha un grande interesse per la famiglia.
Non era un giurista, ma partecipava spesso alle sedute della redazione del codice civile.

La tradizione francese prevede che il diritto di famiglia faccia parte del codice civile (diritto privato).
La famiglia sfugge alla distinzione fra privato e pubblico.
Ancora oggi, molti paesi hanno un *codice della famiglia*, separato.

Napoleone *tempera gli eccessi* del diritto comune e della Rivoluzione francese.

Nel 1801, la parte del codice contenente il diritto di famiglia è completato.
Albisson afferma che la *magistratura domestica* deve essere ripreso.

I progetti di Cambacérès *non usano* il termine "patria potestà", e lo sostituiscono con "tutela".

Nel diritto romano:

* La patria potestà è perpetua, perché il padre è tale per sempre.
* La tutela dura solo fino alla maggiore età, e deve essere seguita dalla restitutio in integrum, e si deve controllare che il tutore non abbia danneggiato il minorenne.

La *patria potestà tende a trasformarsi nell'istituto classico della tutela*.

Inoltre, *anche la madre* ha una potestà sui figli.

## Progetto definitivo del codice napoleonico (56m)

*Réal* presenta il *progetto definitivo*, e afferma che:

* Il *legislatore non può eliminare* la patria potestà, come aveva fatto Cambacérès.
* La *natura* avrebbe mantenuto eternamente i figli sotto i padri.
* La *legge* poteva solo *correggere gli eccessi del diritto romano*, ed evitare che la prole fosse considerata mero patrimonio.

Il *codice napoleonico* usa il temine *patria potestà*, ma supera gli eccessi del diritto romano.

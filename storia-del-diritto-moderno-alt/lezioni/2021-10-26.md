# 2021-10-26 Storia del diritto moderno - Napoleone

- Il codice napoleonico viene esteso in Italia e al regno di Napoli
- Rimane esclusa solo la Sicilia, in cui si erano rifugiati i Borbone, dopo essere fuggiti da Napoli, che diventa un protettorato inglese
- La Sardegna era parte della giurisdizione sabauda, e quindi entra a fare parte della giurisdizione del codice civile

## 2:14 Accoglimento del codice napoleonico

- L'accoglienza del codice in Italia incontrò resistenze più dal punto di vista politico, perché si avvertì il codice come imposto
- In Italia esistevano già numerosi progetti di codice civile nelle singole repubbliche, generalmente privati, e poi convogliati in un grande progetto per la Repubblica italiana, commissionato ad Alberto De Simoni
- Nel 1804, si poteva presentare un progetto autoctono di codice civile in Italia, che rispecchiasse i valori della Rivoluzione, ma prevale la volontà di Napoleone di imporre i propri codici
- L'Impero francese doveva avere una struttura codicistica, essere controllato da Napoleone, e doveva avere una legislazione unitaria, Napoleone non intendeva fare concessioni alle tendenze autonomistiche
- L'imposizione del codice civile fu sentita come oppressiva, anche se i contenuti del codice civile non erano estranei alla tradizione giuridica italiana

## 6:48 Caratteristiche del codice napoleonico

- È un codice tecnico, precettivo, gli istituti del diritto civile erano prevalentemente modellati su quelli romanistici, e pertanto era culturalmente accettato in Italia
- I risultati più estremi della legislazione intermedia erano stati largamente moderati
- La versione italiana esclude la disciplina del divorzio, che Napoleone considera urtante con la sensibilità culturale in Italia, per il delicato rapporto con i dogmi della religione cattolica
- In generale, l'accoglienza fu positiva, e le uniche resistenze erano di orgoglio ferito, piuttosto che di non adeguatezza del codice alla penisola

## 9:20 Codici successivi

- Dopo il codice civile, vengono rapidamente promulgati ed estesi alla totalità dell'impero, con eccezione del Regno d'Italia e di Napoli per il codice di procedura penale, le altre codificazioni napoleoniche
- Sono il codice di procedura civile (contestuale al codice civile), il codice di commercio, il codice di procedura penale (1808), e infine il codice penale (1810)
- Il codice di procedura civile e gli altri tre codici si avvalgono largamente delle ordonnances che Luigi XIV, nella seconda metà del seicento, aveva promulgato
- Erano delle grandi consolidazioni di settore, che avevano consolidato e razionalizzato la tradizione normativa precedente
- Tutti i codici affermano il principio di stretta legalità, che è fortemente correlato alla funzione di impulso dell'esercizio della funzione legislativa da parte del potere esecutivo

## 12:39 Codice di procedura civile

- Prevede l'istituzione dei giudici di pace, estranea alla tradizione italiana, ma utilizzata in Francia per i reati di minore entità, la procedura è orale, rapida e pubblica
- Il rito in primo e secondo grado è scritto, privo di pubblicità, avviene senza la presenza delle parti o del pubblico, e dopo la fase dibattimentale conclusiva, la sentenza è pubblica
- Contiene anche i riti speciali, principalmente il processo fallimentare, che è a metà strada fra la giurisdizione civile e commerciale, che erano separate
- Prevede una limitazione estrema del ruolo della magistratura, che impedisce la possibilità di interpretare in maniera estensiva il codice, salve le clausole di flessibilità
- Si presumeva che il codice fosse completo ed esaustivo, e non presentasse lacune, che andavano al più risolte con l'analogia, con cui si estendeva la norma per una specie normata a quella non normata

## 18:07 Codice di commercio

- Non è meno rilevante del codice civile, per l'importanza delle materie disciplinate
- Segna l'inizio della tradizione dell'Europa continentale, anche successiva alla caduta di Napoleone e la restaurazione delle monarchie, di tenere il codice di commercio separato da quello civile
- La distinzione era già iniziata con l'ordonnance sul commercio, ma viene mantenuta, si ritiene che gli istituti di diritto commerciale siano a fini di lucro, e speciali e diversi rispetto agli equivalenti nel diritto civile
- La principale differenza è la rapidità della risoluzione delle controversie in materia commerciale, è prevalentemente sommaria per garantire gli interessi economici
- La semplificazione delle forme nei contratti di commercio è riconducibile allo stesso motivo
- È un favore che riguarda la mercatura, l'esercizio dell'attività commerciale
- Nell'età medievale, i mercanti si erano riuniti in corporazioni, che erano viste con sfavore dalla legislazione rivoluzionaria, perché mettevano gli interessi di categoria prima degli interessi della nazione
- Il codice di commercio contiene sì norme di favore, che creano privilegi per i mercanti, ma gli interessi tutelati sono quelli della sicura mercatura e dell'economia statuale, e non dei singoli mercanti o artigiani

## 23:13 Codice di commercio: riforme rispetto alle ordonnances

- L'elaborazione del codice di commercio prevede un dibattito sull'opportunità di inserire nei codici la disciplina del commercio per le rotte marittime
- Nelle ordinanze di Luigi XIV, l'ordinanza della marina mercantile era separata rispetto all'ordinanza di commercio
- Napoleone decide di utilizzare un unico codice per tutte le materie del commercio, anche per la materia delle rotte marittime
- Inoltre, provvede a riformare la disciplina dei tribunali di commercio che erano stati istituiti da Luigi XIV con l'ordinanza di commercio, e avvia un processo di giurisdizionalizzazione del diritto commerciale
- Non è più una giustizia dei mercanti, come la era stata nel medioevo, con i tribunali corporativi, in cui i mercanti giudicavano altri mercanti che adivano la giustizia commerciale
- I tribunali di commercio sono tribunali statuali a composizione mista (giudici togati e giudici esperti tecnici nell'attività commerciale)

## 26:31 Codice di commercio: abrogazione delle leggi previgenti

- Il codice di commercio è esaustivo, e speciale rispetto al codice civile, che aveva abrogato tutte le fonti vigenti sul territorio dell'impero
- Il codice di commercio ha una disposizione simile, e dichiara abrogate tutte le leggi sul commercio precedenti alla sua entrata in vigore
- È un'ambito più ristretto, che non include le consuetudini e gli usi di commercio, che rimangono in vigore, come il "collante" della disciplina, e anche se sono esterni alla legge, sono comunque vincolanti

## 30:26 Codice penale

- Viene promulgato nel 1810, e abroga il codice penale rivoluzionario del 1791
- È più articolato del codice penale rivoluzionario, e divide la parte speciale in crimini, delitti e contravvenzioni, ma è anche molto meno rivoluzionario, che punta alla funzione deterrente di una giustizia penale esemplare
- Si prevedono le pene detentive, e si reintroduce la pena capitale (ma solo in casi eccezionali, e spesso convertita in lavori forzati a vita nella pratica giudizaria)
- La determinazione delle pene era elastica, fra un minimo e massimo, e viene lasciata al giudizio della corte, che di norma è un collegio, ma nei casi di contravvenzioni e reati minori è un giudice unico
- La decisione fra minimo e massimo dipendeva dalla gravità del fatto e la presenza di circostanze attenuanti o aggravanti previste dal legislatore
- Viene formalmente stabilito il principio di stretta legalità nell'ambito della materia penale, fatte salve le eventuali leggi penali speciali

## 34:24 Esempi di severità del codice penale

- L'esemplarità e severità del codice penale sono evidenti nella disciplina della recidiva, che portava ad un notevole aggravamento della pena
- Nella disciplina del concorso, il concorrente era sottoposto alla stessa pena dell'autore, privilegiando l'elemento soggettivo dell'animus nocendi rispetto all'elemento oggettivo dell'effettiva
- La disciplina del reato tentato era la stessa del reato consumato, sottolineando l'analoga pericolosità di chi aveva agito con l'intenzione di compiere l'atto criminale, e non ci era riuscito per motivi contingenti

## 36:30 Codice di procedura penale italiano

- Il codice di procedura penale del 1808 non viene esteso al Regno d'Italia, perché era troppo legato alla procedura penale tipicamente transalpina, e alla storia giuridica della Francia
- Viene lasciata all'Italia la possibilità di elaborare un proprio codice, a cui si arriverà in ritardo

## 38:37 ABGB

- Nel 1811 viene promulgato ad opera dell'imperatore Francesco I il primo codice civile generale austriaco, l'ABGB
- È un vero e proprio codice, simile a quello francese dal punto di vista formale, ma con contenuti diversi

## 40:26 (Inizio pausa)

## 49:31 (Fine pausa)

## 49:37 Maria Teresa

- Intorno alla metà del 1700, l'imperatrice d'Austria Maria Teresa aveva adottato gli ideali e le teorie dei giusnaturalisti, e aveva commissionato Samuele Cocceio un progetto di codice civile
- Il progetto di Cocceio si chiamava Codex Theresianus, e si completarono solo due libri, mentre ne erano stati programmati tre, viene pubblicato per essere diffuso e valutato
- Non trova il favore dei giuristi più vicini all'imperatore, perché era troppo vicino alla dogmatica del diritto romano-giustinianeo, ed era estraneo alla tradizione normativa dell'impero asburgico

## 52:37 Giuseppe II

- Giuseppe II succede a Maria Teresa, e non si prepara alla creazione di un codice, ma procede a singole riforme in ambito civile (l'editto di tolleranza, la patente matrimoniale, la legge sui patrimoni feudali...)
- Ha un approccio didascalico e paternalista verso la legislazione, al sovrano spettava solo dare concretezza ai principi superiori del diritto di natura, rendendoli legge sovrana
- Gli Asburgo sono una monarchia assoluta, ma illuminata, ed erano interessi a produrre una legislazione che garantisse il benessere dei sudditi
- Giuseppe II produce un codice penale e di procedura penale tra il 1777 ed il 1778, erano rigorosi e severi, i reati erano divisi in delitti e contravvenzioni
- Ci sono alcune concezioni illuministe, come la concessione del principio di legalità nel diritto e procedura penale

## 56:58 Pietro Leopoldo

- Il progresso e la tensione degli Asburgo verso le codificazioni continuano con Pietro Leopoldo, fratello di Giuseppe II
- Era granduca di Toscana, e diventerà imperatore alla morte di Giuseppe II
- Crea il regolamento criminale detto "Leopoldino", nel 1784, che è il primo vero codice penale ispirato ai principi illuministi, ed all'opera di Cesare Beccaria
- Sono previste pene meno severe, e l'obiettivo è di recuperare per quanto possibile il soggetto criminale alla società civile

## 59:04 ABGB

- Il processo codificatorio continua, e con il successore di Pietro Leopoldo, Francesco I, si arrivera alla promulgazione dell'ABGB
- È un codice in senso proprio, gli Asburgo si pongono in alternativa al modello dell'impero francese, e riescono uscire dal sistema non codificato senza una rivoluzione
- Anche nell'impero austriaco esistevano tensioni, come nel resto d'Europa, e la divisione rigida della società in classi, ciascuna con diverse garanzie e giurisdizioni, non poteva continuare a lungo
- La scelta di codificare serve ad evitare il collasso dell'impero, ma non si ispira al contenuto del codice napoleonico

## 1:02:46 Struttura

- È diviso in tre parti, e ogni parte è divisa in titoli e paragrafi, che sono l'unità di misura minima, il singolo precetto, equivalenti agli articoli della tradizione codicistica francofona
- Il paragrafo ha un'estensione maggiore rispetto a quella di un articolo, ed era più vicino alla mentalità dei giuristi della corte di Francesco I, che avevano studiato il diritto naturale, e quella che sarebbe diventata a breve la scuola storica di Savigny

## 1:04:42 Caratteristiche

- L'ABGB adotta l'unità del soggetto giuridico, con alcune limitazioni, ma non abolisce totalmente gli enti di classe o di casta, rimane più vicino alla tradizione di antico regime
- La famiglia degli Asburgo era comunque gerarchica e verticista
- La donna sposata ha una più ampia capacità di agire rispetto al sistema francese
- Nelle successioni, si privilegia quella testamentaria (preferita dalla grande aristocrazia feudale), e si mantiene il fedecommesso
- I paragrafi sono di carattere esplicativo, il precetto è accompagnato da una spiegazione, affinché i sudditi possano capire l'origine dei comandi, e quindi vi si uniformino con consapevolezza, o con meno tensioni
- È l'attitudine opposta delle codificazioni napoleoniche, che sono secche e tecniche, il cittadino deve solo obbedire

## 1:09:01 Diffusione dell'ABGB

- L'ABGB rispetta le tradizioni giuridiche germaniche, e pertanto non ebbe grande diffusione al di fuori dell'impero asburgico
- Con la Restaurazione, l'impero degli Asburgo aumenterà di dimensioni, e si estenderà in Ungheria ed in Italia, dove avrà comunque un'influenza, anche se minore di quella francese
- Dal 1815--1816, viene esteso nel Lombardo-Veneto l'ABGB, insieme al codice penale del 1803, e rimarranno in vigore in Lombardia fino al 1858 (quando viene annessa al Regno di Sardegna, e poi all'Italia), in Veneto fino al 1867--1868
- Nel Friuli-Venezia Giulia, a Trieste e nel Trentino rimane in vigore fino alla fine della seconda guerra mondiale, quando i territori sono liberati dalla giurisdizione austriaca

## 1:12:46

- ...
- Non si torna indietro, perché non sarebbe stato possibile, opportuno, né conveniente, secondo la logica strettamente utilitaristica delle monarchie restaurate dal Congresso di Vienna
- Il Congresso di Vienna consiste in lunghe discussioni intorno al 1815, in cui viene decisa la riassegnazione della corone alle monarchie che erano state costrette ad abbandonare i propri regni, a seguito delle pressioni di Napoleone

## 1:16:13 Risultato del Congresso di Vienna

- Si ristabilisce il Regno in Francia, ed esistono i regni della Prussia e dell'Austria-Ungheria
- In Italia, i Savoia tornano sul trono a Torino ed in Sardegna, il Granducato di Toscana torna agli Asburgo-Lorena, il Ducato di Modena torna agli Asburgo d'Este, il Regno della Chiesa ha come pontefice il sovrano, il Regno delle Due Sicilie riunisce la corona di Napoli e Palermo sotto i Borboni
- Esistono realtà territoriali più piccole, come Aquileia, Lucca, la Repubblica di San Marino

## 1:19:16 Restaurazione in Italia

- Il Congresso di Vienna era stato una redistribuzione dei territori liberati dai francesi
- In Italia prende il nome di "Restaurazione", e si concluderà con i moti del Risorgimento, che iniziano presto, negli anni '20 del 1800, poco dopo la Restaurazione, ma durano a lungo
- Dal 1848, ci saranno sommovimenti di tale portata da arrivare all'unificazione politica e poi giuridica del Regno d'Italia, dalle Alpi alla Sicilia e Sardegna, sotto la dinastia dei Savoia
- I Savoia avevano condotto le guerre del Risorgimento, e si erano presentati come la dinastia che avrebbe controllato il regno d'Italia

## 1:21:36 Filosofia dopo la Restaurazione

- La filosofia della Ristorazione, come espressa dagli statisti riuniti a Vienna e guidati dal Metternich, è anti-illuminista e anti-giusnaturalista
- Si nega l'esistenza di principi razionali superiori del vivere civile a cui il potere legislativo doveva dare voce, e l'esecutivo esecuzione
- Sono recuperate, o si vorrebbero recuperare, tutte le prerogative delle monarchie assolute di antico regime, il sovrano fa la legge perché è l'unico interprete del benessere e felicità dei propri sudditi, e vi provvede secondo il suo arbitrio

## 1:25:02 Esegesi e scuola storica

- La scienza giuridica vive due interpretazioni a livello europeo
- La prima interpretazione è derivata dalla codicistica francese, ed è la "Scuola dell'Esegesi", che consiste nella stretta interpretazione letterale della legge
- Si diffonde in Francia e anche in Italia, e si concretizza in una serie di commentari ai codici vigenti
- La seconda interpretazione nasce da Karl Friedrich von Savigny, che sarà il fondatore e massimo esponente della "Scuola storica del diritto"
- "Storica" significa che si recupera la tradizione storica e giuridica dei singoli popoli, lo storicismo che era stato attaccato dal giusnaturalismo ed illuminismo, perché veniva visto come un attaccamento al passato che impediva il progresso delle riforme
- La prima metà dell'ottocento è tesa al recupero delle tradizioni giuridiche nazionali e popolari, l'ottocento è il secolo del romanticismo, che si oppone al razionalismo settecentesco

## 1:29:34 Sovrani restaurati e codici

- I sovrani restaurati compiono scelte funzionali a garantire la stabilità dei troni che avevano appena riguadagnato, e che non erano troppo saldi
- Da una parte, decidono di rimanere all'interno del sistema di diritto codificato inziato con le codificazioni francesi, ma dall'altra, rifutano di limitare i propri poteri con la promulgazione di carte costituzionali
- Il mantenimento dei codici è funzionale a governare in autonomia la propria giurisdizione, riprendendo dal modello napoleonico il primato dell'esecutivo, ed il primato della funzione legislativa su qulla giurisprudenziale ed interpretativa
- I sovrani acquistano potere grazie ai codici, e vi si attengono

## 1:32:40 Sovrani restaurati e costituzioni

- I sovrani rifiutano le Costituzioni, che si erano affermate negli Stati Uniti ed in Francia, o nella forma dei "constitutional documents" inglesi
- Le costituzioni segnavano i limiti e le funzioni dello Stato, i diritti e doveri intangibili dei cittadini o sudditi
- I sovrani restaurati non volevano sentirsi limitati dalle costituzioni, ma al tempo stesso era impossibile cercare di far rivivere un modello sociale che era stato sconfitto
- La società era completamente diversa, le nuove classi borghesi che controllavano l'economia e la politica erano figlie dell'ideologia francese, e degli anni del Regno d'Italia napoleonico
- La Restaurazione viene vista con favore solo dall'aristocrazia terriera feudale, che sperava di riacquistare i poteri che avevano perso
- I monarchi restaurati dovevano tenere in conto i desideri della classe sociale dominante, per evitare di istigare rivoluzioni
- Al posto di emanare carte costituzionali, i sovrani italiani promulgano in maniera autonoma e con pieni poteri una legge di restaurazione per i propri regni, in cui fissano i principi della loro restaurazione
- Non sono costituzioni, sono leggi sovrane, ma il sovrano si impegna comunque a dichiarare ai propri sudditi come li governerà (ad es., la scelta fra divisione in classi sociali o soggetto unico di diritto, gli organi che lo affiancheranno nel governo...)
- È una soluzione di compromesso, emblematica dei decenni della Restaurazione, un periodo segnato da tendenze conservatrici, e sviluppi ottenuti nella stagione napoleonica

# 2021-10-29

## 6:27 Riassunto

- La stagione della storia politica e giuridica d'Europa successiva al Congresso di Vienna è breve, ed è definita "della Restaurazione"
- È segnata dal ritorno dei sovrani che avevano abbandonato i loro regni, ed il tentativo di restaurare la situazione politico-giuridica tipica dell'antico regime
- Da una parte, i sovrani rigettano le innovazioni più estreme della Rivoluzione e del codice napoleonico, che era stato applicato in Italia e buona parte dell'Europa continentale
- Dall'altra, salve pochissime eccezioni, le monarchie decidono di mantenere la codificazione, perché intuiscono i vantaggi che derivano dalla codificazione delle varie branche del diritto
- A partire dal diritto civile, che veniva visto come il "codice leader" del complesso codicistico, perché contenteva le linee-guida generali, in particolare i criteri da usare in caso di lacune nelle codificazioni medesime

## 10:38 Rapporto fra monarca e codice

- I sovrani percepiscono che i codici sono strettamente legati all'esercizio della funzione legislativa, di cui loro sono i promotori, sul modello napoleonico, dove l'esecutivo è l'unico titolare della funzione di impulso di proposte legislative
- I codici sono utili anche per i monarchi che non sono ancora "assoluti", ma vogliono diventarlo, e l'"assolutezza" cambia di significato in questa stagione, il sovrano non è più al di sopra della legge, ma è il soggetto che crea la legge
- Il monarca ha una tendenza paternalista, è l'unico soggetto in grado di comprendere le esigenze del suo popolo, e di creare leggi scritte utili

## 12:55 Rifiuto delle costituzioni

- La forma scritta non è imposta da carte costituzionali, le monarchie accettano i codici, ma rifiutano drasticamente l'adozione di costituzioni
- Le costituzioni avrebbero necessariamente dovuto contenere una rigida indicazione dei diritti dei sudditi da garantire, e delle funzioni degli organi dello Stato
- I sovrani della Restaurazione ambiscono ad avere le mani completamente "libere"

## 14:06 Codici in Italia

- Per quanto riguarda l'Italia, la Restaurazione è una stagione breve, nel 1860 si arriverà all'unità politica (dopo la serie di guerre del Risorgimento), e all'unità legislativa (il primo codice civile unitario entra in vigore nel 1866)
- Il codice di procedura civile è immediatamente successivo al codice civile, il codice di commercio unitario entrerà in vigore nel 1882, il codice penale e di procedura penale entreranno in vigore nel 1889 e 1890
- Il codice civile ha una gestazione di 5 anni, ma entra in vigore immediatamente, perché era il più importante
- I tempi si allungano per gli altri codici, anche per le differenze fra le varie monarchie, e serviva più tempo per una maggiore metabolizzazione

## 17:00 Codici in Europa

- In Francia, il complesso dei codici napoleonici rimane in vigore, viene solo spogliato dai riferimenti alla stagione napoleonica, ed il codice civile cambia il nome da "code Napoléon" a "code civil"
- Altrimenti, il codice rimane in vigore, a riprova del fatto che il codice non conteneva gli elementi più estremi del diritto rivoluzionario, e poteva essere tranquillamente utilizzato dalla monarchia restaurata in Francia
- L'impero austro-ungarico ha dal 1811 con la promulgazione dell'ABGB una proprio modello di codice, parallelo a quello francese, ma che comunque chiude l'età delle fonti del diritto non codificate
- Solo il regno di Prussia continuerà per tutto l'ottocento a ritardare la promulgazione di un codice civile, ma su consapevoli basi ideologiche e dottrinali

## 19:55 San Marino

- La Repubblica di San Marino conserva la tradizione di diritto comune non codificato, ancora mantenuta al giorno d'oggi
- Ssono stati adottati i codici italiani penali, di procedura penale, ma il diritto civile sanmarinese non è codificato, ci sono delle leggi fondamentali e consuetudini anche legislative che sono sufficienti a garantire la disciplina della materia civile

## 21:44 Granducato di Toscana

- Nel Granducato di Toscana, ritornano gli Asburgo di Lorena, che comprendono l'impossibilità di applicare al Granducato l'ABGB, perché era troppo avanzato dal punto di vista della cultura giuridica
- Piuttosto, decidono di richiamare le fonti del diritto non codificato in vigore prima del 1806 (le leggi municipali, il diritto patrio toscano, canoni e decretali ecclesiastiche, il diritto commerciale del mare, il diritto comune dei romani in funzione sussidiaria)
- Alle fonti scritte si univa il diritto giurisprudenziale, che costituiva una serie di precedenti che i giudici potevano invocare per motivare le loro sentenze
- Il diritto penale toscano (la Leopoldina del 1784) e la dottrina penalistica toscana saranno i più avanzati in Italia, anche ai fini della successiva redazione del codice penale dell'Italia unita, il codice Zanardelli

## 26:11 Stato pontificio

- Lo Stato della Chiesa ritorna al diritto non codificato
- In quei territori, l'estensione dei codici napoleonici era sempre stata vista con estremo sfavore, per il loro carattere pienamente laico
- Tuttavia, vengono accolte le istanze di riforma per quanto riguarda il processo e l'organizzazione della giustizia civile, che sfoceranno nel regolamento di giustizia, un codice di procedura civile in senso proprio, promulgato da Gregorio XVI

## 28:08 Lombardo-Veneto

- Alcune monarchie conservano la codificazione
- Nell'area del Lombardo-Veneto, durante l'età napoleonica Venezia aveva perso il suo status di repubblica indipendente, e dopo il Congresso di Vienna vengono assegnate alla giurisdizione dell'impero di Austria ed Ungheria
- Pertanto, viene esteso anche l'ABGB del 1811, che sarà in vigore in Lombardia fino al 1865, ed in Veneto, a causa del maggiore radicamento della legislazione austriaca nella regione, fino al 1868, quando sarà sostituito dal codice unitario italiano

## 30:40 Regno delle Due Sicilie

- È il primo regno a creare una propria codificazione, dopo aver mantenuto in vigore il complesso dei codici francesi
- Nel 1819, viene promulgato il "Codice del Regno delle Due Sicilie", che è diviso in 5 libri, ognuno dei quali è un codice a sé stante (codice civile, penale, le procedure, ed il codice di commercio)
- È il codice i cui contenuti si avvicinano di più ai codici francesi, perché il Regno di Napoli era stato ben governato dai francesi
- Il nome di "Regno delle Due Sicilie" deriva dal Congresso di Vienna, durante l'epoca medievale si chiamava "Regno di Sicilia" sotto i normanni e gli Svevi, poi Federico II divide il regno di Napoli e quello di Sicilia
- Nasce una certa rivalità fra la parte continentale (con Napoli come nuova capitale) e quella insulare (la Sicilia aveva goduto di indipendenza, e fa fatica ad accettare la sottomissione)

## 34:56 Ducato di Parma

- Nel 1820, il Ducato di Parma era governato per ragioni dinastiche dalla duchessa Maria Luisa, che era la figlia dell'Imperatore d'Austria, e seconda moglie di Napoleone
- Da Asburgo d'Austria, porta le tradizioni legislative austriache
- I quattro codici che verranno promulgati nel 1820 (civile, procedura civile, penale e procedura penale) sono un compromesso fra il modello francese e quello austriaco del 1811, con la prevalenza del secondo
- È un codice conservatore, e manca il codice di commercio, perché l'economia del ducato era un'economia prevalentemente rurale, che non necessitava del diritto commerciale, ma bastava la disciplina dei contratti per il settore dell'agricoltura

## Ducato di Modena

- Il Ducato di Modena, Reggio Emilia e Ferrara vede il ritorno degli Asburgo d'Este, che inizialmente richiamano in vigore il codice estense del 1761
- In realtà il codice estense era una consolidazione, perché non aveva abrogato la vigenza del diritto comune
- Il Ducato vive una stagione di instabilità, ed il popolo chiedeva al Duca Francesco IV la promulgazione di una carta costituzionale, una richiesta a cui il sovrano resiste
- Nel 1851 si arriva solo alla promulgazione del nuovo codice civile, che riformerà quello del 1761, nel frattempo si erano comunque promulgati gli altri codici, in un'ottica di mediazione fra modello francese e conservatorismo

## 41:33 Regno di Sardegna

- Il Regno di Sardegna produce i codici che avranno l'influenza maggiore sulla codificazione unitaria
- Con la legge di restaurazione del Re Vittorio Emanuele I Savoia, viene concesso alla città di Genova di mantenere in vigore le codificazioni francesi e alla Sardegna di tornare al diritto non codificato
- Per la restante parte del regno, viene richiamata in vigore la consolidazione settecentesca, nell'ultima revisione del 1770 di Carlo Emanuele III in 6 libri
- Nel 1827, Re Carlo Felice organizza una consolidazione delle leggi e consuetudini nell'isola di Sardegna, e promulga il "Codice Feliciano", che è in vigore solo in Sardegna
- È una consolidazione del materiale previgente, che ammette ancora l'integrazione da parte del diritto comune romano e canonico

## 45:34 Prime codificazioni sabaude 

- Le codificazioni sabaude originali inizieranno nel 1837, con un nuovo codice civile, che abrogherà le costituzioni di Vittorio Emanuele III
- Sarà chiamato "Codice Albertino", da non confondere con lo "Statuto Albertino", che sarà uno statuto costituzionale, emanato a 11 anni di distanza
- Nel 1839 viene emanato un codice penale, che prevede la pena di morte ed è estremamente conservatore
- Nel 1842 viene emanato il codice di commercio, ed nel 1847 il codice di procedura penale, mentre il codice di procedura civile era stato emanato insieme a quello civile
- Con l'unità d'Italia, il codice di commercio del 1842 verrà esteso a tutta la penisola nel 1865
- Solo nel 1862 ci sarà un nuovo codice di commercio creato appositamente per il nuovo regno d'Italia, unito sotto la dinastia dei Savoia 

## 48:14 (Inizio pausa)

## 1:03:23 (Fine pausa)

## 1:03:30 Statuto Albertino (1848)

- Nel 1848, a seguito di insurrezioni violente, a Torino (città capitale del regno), Carlo Alberto compie una scelta compromissoria, e non promulga una carta costituzionale, ma concede uno statuto costituzionale
- È un atto stabilito dal re, unilaterale, di legislazione costituzionale (perché regola l'organizzazione del regno)
- Da un punto di vista formale, è simile all'ultima costituzione francese, quella napoleonica, è "breve ed oscura"
- Contiene 80 articoli, che elencano i poteri del sovrano, con ampia prevalenza del potere esecutivo sul legislativo
- La religione cattolica è la fede ufficiale del regno
- È una monarchia "parlamentare", ma il Parlamento ha una funzione meramente consultiva, le proposte legislative provengono dal sovrano ed il parlamento può solo dibatterle
- Il Parlamento è bicamerale, il modello sarà ripreso anche dal Regno d'Italia unificato
- La Camera dei deputati è eletta su basi censitarie, mentre il Senato del regno è di nomina regia, e l'incarico dura a vita
- È una costituzione flessibile, e può essere modificata con le normali leggi del regno, senza bisogno di procedure straordinarie
- La flessibilità sarà un problema in seguito, perché permetterà la consolidazione del potere fascista con la modifica di pochi articoli

## 1:09:00 Domanda: ultimo articolo dello Statuto Albertino

- L'ultimo articolo dello Statuto Albertino prevede che ogni legge contraria allo Statuto è abrogata, era una norma più formale che sostanziale? Nel 1863 la legge Pica sospende tutte le garanzie costituzionali fino al 1866
- Lo stato d'assedio è una situazione eccezionale, che giustifica la sospensione delle garanzie costituzionali, e la promulgazione di provvedimenti legislativi contrari a quelle garanzie
- Non era un articolo formale, ma era relativamente facile aggirare la norma senza contraddirne il contenuto

## 1:11:04 Dottrina giuridica otto-novecentesca

- Per quanto riguarda l'Italia, ed i codici della Restaurazione, la scienza giuridica produce commentari ai vari codici, e riprende le tecniche interpretative dell'esegesi, che si erano sviluppate a seguito della codificazione napoleonica
- I giuristi si dedicano ad interpretare il contenuto letterale delle norme, ed estendere il significato delle parole il più possibile, senza tradirlo
- La Restaurazione ha anche riportato il percorso della storia al centro dell'attenzione, il Romanticismo rivaluta le tradizioni culturali e valorizza la storia delle nazioni
- È una reazione al giusnaturalismo, illuminismo e razionalismo del '600 e '700, che erano fondate sull'individuazione di principi generali ed astratti che valessero per tutte le nazioni, e fossero immanenti
- Si recupera l'idea di appartenenza ad un popolo ed una cultura specifica

## 1:16:21 Savigny e Thibaut

- Nel Regno di Prussia (poi Regno di Germania dal 1871, dopo una stagione simile al Risorgimento italiano) si sviluppa una scienza giuridica ispirata al recupero della tradizione storica, che continuerà a posticipare la codificazione fino al 1900
- Nel 1814 in Germania, come nelle altre realtà europee, si dibatteva sull'opportunità di adottare un codice, e Thibaut e Savigny si trovavano contrapposti
- Savigny era più celebre di Thibaut, anche perché insegnava all'università di Berlino, Thibaut era meno celebre ed insegnava in un'università "secondaria"

## 1:18:34 Thibaut

- Thibaut pubblica un breve saggio sull'opportunità di adottare un codice civile unitario nazionale, un saggio che viene bene accolto dalla parte dei prussiani che credevano che un codice civile unitario avrebbe consolidato l'identità culturale germanica
- Nella storia, la Prussia aveva avuto una composizione culturale estremamente eterogenea, con forti autonomismi, differenza di lingue e ordinamenti giuridici, e faceva fatica a riconoscersi in un regno unitario

## 1:20:48 Savigny

- Savigny pubblica il saggio "Vom Beruf", in cui critica la proposta del Thibaut, soprattutto con riguardo alla capacità di qualsiasi codice di interpretare e fissare il flusso del fenomeno giuridico in una forma statica
- Il fenomeno giuridico è espressione della creatività dello Spirito di ogni popolo (Volksgeist), e la forma più adatta è quella della norma non scritta e consuetudinaria
- Savigny non ignora il ruolo del legislatore, ma lo relega solo alla legislazione emergenziale, che richiede un intervento immediato 

## 1:23:52 Scuola storica del diritto

- Il diritto che nasce dallo spirito del popolo non può fare a meno della dimensione storica, e la scuola di pensiero che Savigny avvia si chiama proprio "Scuola storica del diritto"
- L'obiettivo della Scuola storica è di individuare i dogmi fondamentali del sistema giuridico, che costituiscano il riferimento per la nazione, e trovino applicazione nell'esercizio della funzione giudiziaria
- Dopo il 1814, le opere scritte da Savigny dimostrano i luoghi della ricerca dei principi fondamentali
- La prima opera è "La storia del diritto romano al medioevo", un'opera in 6 volumi, che percorre la storia del diritto romano così come interpretato dai giuristi medioevali, dalla scuola dei glossatori a quella dei commentatori
- Secondo Savigny,  quei giuristi avevano costantemente attualizzato il diritto romano, che aveva continuato a vivere nella forma del diritto comune, ma era comunque diritto romano
- L'ultima opera, rimasta incompiuta, si chiama "Il diritto romano attuale" (1839--1851), in cui Savigny ritene che i principi del diritto romano, così come razionalizzati nel Digesto, debbano essere i fondamenti del diritto
- Savigny afferma che un popolo può vivere senza un codice, ma non può vivere senza un sistema di principi, di dogmi giuridici ordinato e razionale

## 1:28:17 Proposta di Savigny, Pandettistica

- La proposta di Savigny è di creare quel sistema, il cui autore non sarà il legislatore, ma il giurista, sarà un diritto creato dai professori di cattedra
- Windscheid nella seconda metà dell'Ottocento sviluppa la filosofia della Scuola storica del diritto in un sistema più concreto e funzionale al disciplinamento della vita del regno, e crea la Scuola pandettistica
- La Pandettistica riprende il nome dalle Pandette, il Digesto di Giustiniano, e vedrà i professor impegnati nella costruzione di sistemi di principi base del diritto, nei suoi vari ambiti
- La Pandettistica ha avuto il massimo successo in Italia, ma le opere sono state tradotte e diffuse anche in Italia, che era una nazione di diritto codificato
- È un'opera erudita, ma che non si poteva porre come alternativa alla cultura giuridica già esistente

## 1:31:07 (Fine)


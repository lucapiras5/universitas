# 2021-09-24

## 3:08 - Riassunto: grandi tribunali

- Già dalla prima metà del 1300, con l'istituzione della sacra Rota romana, prende avvio la tendenza dei signori territoriali di istituire grandi tribunali e consigli regi
- I grandi tribunali svolgono la funzione di appello rispetto alle sentenze dei giudici locali, e per alcune materie, quelle più delicate, hanno competenza esclusiva
- I grandi tribunali avevano anche una funzione politica (di organo consultivo per il sovrano)
- Infine, avevano una funzione di controllo formale nei confronti della legge dei sovrani, detta "interinazione", e di registrazione degli atti

## 6:34 - Riassunto: Rote

- Le Rote erano corti di giustizia in senso stretto, e non avevano funzioni politiche
- Sono competenti per la materia civile, e sono giudici di primo grado, e le sentenze possono essere impugnate davanti al supremo tribunale rotale
- Di norma non hanno competenza penale, perché è più strettamente legata al potere politico

## 9:41 - Riassunto: grandi tribunali: composizione

- I grandi tribunali erano composti da giudici nominati direttamente dal sovrano, in base alla fedeltà e fiducia del sovrano nei confronti della grande aristocrazia
- I nobili non erano necessariamente giuristi, il sovrano era interessato solo alla fedeltà rispetto agli indirizzi politici, ed erano nominati a vita
- In alcuni casi (ad es., il Senato di Milano) i tribunali avevano la capacità di opporsi o imporsi sul potere politico, se era sufficientemente debole

## 14:29 - Domanda: quali effetti le sentenze del Senato di Milano esplicano al di fuori del ducato

- La giurisprudenza espressa dal Senato di Milano non ha circolato all'esterno del ducato di Milano
- Tuttavia, la procedura seguita dal Senato di Milano era stato preso a modello da altri grandi tribunali in Italia, e alcuni giuristi fra il '500 e '600 citano come argomenti le decisioni prese dal Senato

## 17:22 - Riassunto: grandi tribunali: assenza dell'obbligo di motivazione

- Le sentenze dei grandi tribunali non erano gravate dall'obbligo di motivazione
- Il collegio decideva in base all'"arbitrium" (coscienza), che non era una vera arbitrarietà, perché si appoggiavano comunque ai principi del diritto romano giustinianeo, era solo non obbligatorio citare quali

## 19:04 - Riassunto: Rote: composizione

- Le Rote locali sono l'espressione delle politiche territoriali tradizionali (i comuni)
- Bologna è il caso paradigmatico di una città di antico regime, che si trova all'interno del regno della Chiesa

## 21:16 - Rota di Bologna

- I caratteri sono applicabili anche alle altre Rote
- È composta da giudici laureati in giurisprudenza
- Ha l'obbligo di motivare le sue decisioni, specificato all'interno dello statuto costitutivo
- I giudici sono in carico per un tempo limitato, per garantire l'imparzialità ed evitare la creazione di rapporti clientelari con la popolazione locale
- I giudici dovevano essere non bolognesi, e non avere familiarità con la nobiltà cittadina, per garantire la terzietà
- I giudici dovevano dimostrare di avere una precedente esperienza come giudici presso altre rote o come professori, per almeno 5 anni
- Al termine del loro mandato, erano sottoposti a sindacato, la verifica della loro attività
- La Rota di Bologna era competente solo per la materia civile

## 24:47 - Tribunale del Torrone

- Giudica nell'ambito criminale, e faceva capo al legato pontificio, il delegato del pontefice nella città
- Seguiva le indicazioni di politica criminale del pontefice

## 26:17 - Circolazione della giurisprudenza dei grandi tribuali

- Le decisioni dei grandi tribunali sono applicabili anche al di fuori della giurisdizione in cui erano stati espressi
- La giurisprudenza della Sacra Rota romana o del Supremo consiglio di giustizia del Regno di Napoli circolavano ampiamente per inziative private dei giuristi o dei giudici, che raccoglievano le decisioni in cui avevano partecipato
- Il '400 era stato il secolo delle raccolte di consilia pro veritate, dove i giuristi svolgono il ruolo di consulente risolvendo la questione della causa
- Dalla seconda metà del '500 le raccolte delle decisioni dei grandi tribunali impongono la loro autorevolezza, perché non sono espresse da un privato, ma da un'istituzione statuale accreditata
- L'uso della giurisprudenza dei grandi tribunali è un rimedio all'incertezza del diritto nell'antico regime
- Esistono vari tipi di raccolte (integrali compresa l'istruttoria, di sole massime, di repertori di sentenze per materia...)
- Ad es., la Rota romana aveva preso una serie di decisioni in materia di adozione, in modo che fosse più agevole ricercare i precedenti per gli avvocati e giudici

## 32:41 - Raccolte di decisioni e certezza del diritto

- Le sentenze potevano circolare a livello europeo, perché erano fondate sul diritto romano giustinianeo, che era fonte del diritto vigente in tutta Europa, anche se solo in via sussidiaria
- La giurisprudenza dei grandi tribunali permetteva di rendere più certo e prevedibile le decisioni del tribunale, reso incerto dalla sovrabbondanza di interpretazioni giurisprudenziali e commentari
- Rendere "certo" il diritto significa rendere conoscibile al soggetto di diritto gli esiti della propria condotta, se violerà una norma di legge
- L'esito della violazione di legge deve essere univoco, altrimenti il sistema non è affidabile
- Nei secoli di antico regime, né il potere politico né i giuristi volevano superare il sistema del diritto comune, e si proponevano rimedi "interni", che non superavano la problematica
- Solo con la codificazione si supereranno le problematiche del diritto comune

## 39:34 - (Inizio pausa)

## 42:16 - Dottrina propone strade da seguire

- La dottrina (giuristi che scrivono consilia e giudici che scrivono sentenze) si impegnano ad elaborare soluzioni per superare la crisi del sistema e della certezza delle norme vigenti
- Sono presenti tre grandi filoni, e tre esponenti
- Un filone sistematico, che privilegia l'organizzazione e volgarizzazione del diritto (Giambattista De Luca)
- Un filone neoumanistico e storicistico, che utilizza il criterio storico per applicarlo al presente (Giovanni Vincenzo Gravina)
- Un filone neoilluminista e riformista, più proiettato verso il futuro (Ludovico Antonio Muratori)

## 49:02 - De Luca: "Il Dottor Volgare"

- Nasce a Venosa, si forma nel regno di Napoli
- Propone la "volgarizzazione" del diritto ne "Il Dottor Volgare" (1673)
- È la prima trattazione giuridica di alto livello, scritta in volgare, piuttosto che latino (il volgare era già usato nelle pubblicazioni scientifiche e politiche, ma non nelle trattazioni giuridiche)
- Le trattazioni giuridiche erano dedicate esclusivamente ai "dotti", che conoscevano già il latino
- De Luca conosceva il latino, ma l'opera è rivolta agli "infarinati", persone non dotte (giuristi o professori), ma che devono comunque trattare con il diritto in maniera quotidiana (ad es., i notai "ad acta", che redigevano gli atti giudiziari, i funzionari degli uffici comunali)

## 53:24 - De Luca: "Theatrum veritatis et iustitiae", assenza del diritto penale

- L'opera è un compendio rispetto all'opera precedente, il "Theatrum veritatis et iustitiae", opera enciclopedica scritta in latino e diretta ai dotti
- Nel Theatrum manca il diritto penale, che invece è presente nel Dottor volgare, perché il diritto penale era considerato "meno dotto" rispetto al diritto civile
- Nel regno di Napoli, la giurisdizione principale era la Gran Corte della Vicaria, che aveva una Rota civile ed una penale
- Con un editto della metà dell'ottocento, le carte processuali relative ai processi penali vengono mandate al macero, mentre invece i processi civili vengono conservati
- A riprova della superiorità del diritto civile su quello penale, nel Digesto di Giustiniano, i libri che contengono la materia penale erano solo 3 su 50
- Il diritto penale era più semplice rispetto al diritto civile (consisteva solo nell'indicazione delle condotte e la loro punizione, conteneva meno eccezioni e complessità)
- Inoltre, era strettamente legato alle esigenze contingenti di politica criminale e al potere politico, e pertanto cambiava molto più frequentemente nel tempo, e non si potevano creare dei "precedenti" che fosse utile conservare
- De Luca è un giudice di Rota, nel Theatrum raccolgie migliaia di allegazioni di pareri forensi

## 1:01:51 - De Luca: "La difesa della lingua italiana"

- È un'operetta in cui espone le ragioni a sostegno della sua scelta di usare l'italiano, per raggiungere gli operatori tecnici che non conoscono il latino ma devono trattare con il diritto

## 1:02:38 - De Luca: autorevolezza dei grandi tribunali

- Al tempo di De Luca, le decisiones dei grandi tribunali si stanno affermando con sempre maggiore autorevolezza
- De Luca critica fortemente le opiniones dei giuristi, e la tendenza di allegare opinioni di autori autorevoli, anche se non strettamente rilevanti per la controversia
- Secondo De Luca, le opinioni dei tribunali devono sempre avere maggiore autorevolezza, e prevalere anche sui giuristi più affermati

## 1:05:28 - De Luca: "Il cavaliere e la dama"

- De Luca indica le differenze fra giuristi e politici
- Il politico non deve una cultura da biblioteca, ma una cultura pratica, maturata sul campo delle pratiche nobiliari
- De Luca vive in una società nobiliare, e affronta la questione del duello nobiliare come strumento per la soluzione delle controversie nel ceto nobiliare
- De Luca è un religioso, e sarà anche nominato cardinale, ma il duello nobiliare contrasta con i principi cristiani
- Altri giuristi cercano di rendere compatibile il duello nobiliare con i principi cristiani, ma De Luca prende atto del fatto che la contraddizione è insanabile
-

## 1:08:23 - De Luca: Riassunto

- Anche i giuristi più conservatori si proiettano comunque in una dimensione di intervento ordinatore rispetto al sistema delle fonti di diritto
- Il passaggio dal latino al volgare è l'elemento più originale e innovativo di De Luca, affinché il diritto sia più comprensibile alle persone a cui si rivolge
- De Luca vive nel '600, e l'uso del volgare sarà un tema poi ripreso nel '700 dall'illuminismo giuridico

## 1:11:19 - Giovanni Vincenzo Gravina

- Vive nel Regno di Napoli
- Viene definito "neoumanista" e "razionalista", perché riprende i temi principali dell'umanesimo giuridico, il recupero della purezza della legge romano-giustinianea secondo un'analisi storica, in modo da liberarla dalle sovrapposizioni interpretative dovute alla scienza giuridica medievale (glossatori e commentatori)
- L'analisi storica non è fine a sé stessa, ma serve a ritornare alla ragionevolezza astratta ed immanente delle norme giuridiche
- Le interpretazioni si sovrappongono alla norma astratta originale, e la rendono concreta ed adeguata alla realtà contingente
- L'obiettivo è di arrivare ad una serie di poche leggi, chiare e razionali, che risolvano la complessità dell'ordinamento e la sua eccessiva concretezza
- L'insegnamento del diritto deve includere anche la storia, per permettere ai giuristi di interpretare meglio il diritto

## 1:16:41 - Gravina: "Origines iuris civilis"

- Gravina vive nella seconda metà del '600, ed è un giurista di grande originalità
- La sua opera principale è l'**Origines juris civilis**
- La prima parte consiste nella storia del diritto, dall'antica Roma al medioevo, per contestualizzare il diritto civile

## 1:17:52 - Gravina: "Origines iuris civilis": rapporto con il potere politico

- Rispetto al potere politico, Gravina ritiene che il ruolo dei giuristi sia paritario, non subalterno
- Riprende la concezione giusnaturalista, le monarchie dovrebbero basarsi su un patto sociale fra sudditi e sovrano
- Le norme devono essere principi generali e razionali, estrapolati dall'esperienza storica

## 1:19:58 - Gravina: "Institutiones juris receptoris"

- Gravina dà un esemplificazione del suo pensiero
- Consistono in una imitazione delle Istituzioni di Giustiniano, che sono il modello seguito dai giuristi del primo '700 (così come lo era stato il Digesto per i giuristi medievali)
- Il modello consiste in un'esposizione chiara e semplice, secondo la tripartizione in persone, cose e azioni
- Gravina riordina i principi all'interno della struttura delle Istituzioni, come modello per i sovrani legislatori del suo tempo
- Già nel '600, la giurisprudenza era largamente proiettata verso proposte di riforma

## 1:22:54 - Domanda: se De Luca risolve la contraddizione del duello

- De Luca conosceva la società cetuale ed l'istituto del duello nobiliare, utilizzato per risolvere le controversie all'interno del ceto nobiliare
- Il fondamento del duello non era nel diritto scritto, ma in quello consuetudinario
- Inoltre, contrastava pienamente con i principi dell'etica cristiana di non-violenza e risoluzione civile delle controversie
- De Luca non propone nessuna soluzione, perché è impossibile trovarne una, e prende solamente atto del fenomeno insito nella società cetuale

# 7 marzo

<!--
vim: spell:spelllang=it
-->

## Controllo matrimoniale, matrimonio come sacramento (2m)

I rivoluzionari francesi e gli illuministi criticavano il controllo matrimoniale come l'aspetto più detestabile della patria potestà.
I padri potevano imporre o rifiutare il matrimonio dei figli.

Nel diritto romano classico, il *figlio di famiglia poteva sposarsi solo ed esclusivamente con il beneplacito del padre*.
Un *matrimonio compiuto senza l'autorizzazione del padre era inesistente*, e *non annullabile*.

Il matrimonio nel patriarcato di età moderna e contemporanea è diverso da quello nel patriarcato antico.

La funzione della Chiesa è di dispensare i sacramenti.
Per i protestanti, il matrimonio non è un sacramento.
Per la Chiesa, il *matrimonio è il sacramento più importante*, perché incide in maniera più profonda sulla cristianizzazione della società.

Il diritto comune distingue il diritto fra canonico e civile, ed il matrimonio è materia esclusiva del diritto canonico.

Il matrimonio veniva *pubblicizzato* mediante feste, atto pubblico (per le classi più abbienti), la consegna di un anello.

La Chiesa dibatteva se il *matrimonio si concludeva* con la *consumazione fisica*, o se bastasse il *solo accordo di volontà*.

## Società familista (11m)

Il consenso è una questione fondamentale.
Per quanto il potere civile e religioso siano legati, sono in *disaccordo sul problema del figlio di famiglia che vuole sposarsi senza o contro la volontà del padre*.

La *società di antico regime è familista*.
Il *padre* ha il potere di compiere *scelte di tipo politico*.
I *matrimoni* vengono visti come delle *alleanze politico*, sia dai privati, sia dai Re.

In Francia, i matrimoni venivano chiamati "alleanze", ed i matrimoni in cui il figlio decideva contro il parere del padre, o sceglieva male, venivano chiamati "cattive alleanze".

Il controllo matrimoniale riguardava principalmente i *matrimoni delle famiglie nobili*.
Il Re non si interessava dei matrimoni dei ceti meno abbienti, perché non avevano conseguenze politiche.

Dato che il Re è il padre di tutti i padri, e le famiglie sono le cellule politiche dello Stato, la scelta più importante nella famiglia è quella matrimoniale, che doveva essere effettuata da chi comandava, affinché lo Stato fosse ben ordinato.

## Concilio di Trento (18m)

Per i teologi, il matrimonio è anche un *sacramento indissolubile*.
L'indissolubilità garantisce *l'integrità della famiglia*, perché impedisce al padre di famiglia di abbandonare la sua famiglia.

In casi particolari (ad es., violenza coniugale) si può ammettere la *separazione*, la moglie non si può risposare.

I teologi hanno *varie posizioni sulla necessità della consumazione*:

* Basta solo la volontà.
* Serve anche la consumazione.
* La consumazione rende il matrimonio perfetto, fino a quel momento c'è una moderata possibilità di recesso.

Il *Concilio di Trento* produce un canone, "*Tametsi sacrosancta Dei*".
Stabilisce che il matrimonio è valido con il *solo consenso delle parti*.

Inoltre, condanna chi afferma che i genitori devono dare il loro consenso, o possono rendere i matrimoni dei figli validi o invalidi.
Questa condanna si rivolge ai *protestanti*, che ritenevano il *matrimonio un contratto sottoposto al controllo dello Stato*, che *richiedeva il consenso dell'avente potestà*.

La Chiesa cattolica aveva un potere maggiore rispetto a quella protestante, e quindi poteva resistere meglio alle richieste degli Stati.

## Consenso istantaneo (29m)

Tuttavia, si pone il problema di *conciliare il matrimonio fatto all'insaputa o contro la volontà del padre* con il *quinto comandamento* (onorare il padre e la madre).

Se un uomo ed una donna chiedono di sposarsi, il parroco deve:

* Fare delle pubblicazioni, per permettere di sollevare gli impedimenti dirimenti.
* Verificare se le persone sono sotto potestà, e che il padre sia d'accordo.

Se il padre non è d'accordo, la procedura viene sospesa.
Per risolvere il problema, si può:

* *Spostarsi in un'altra provincia* per rendere più difficile la ricerca degli aventi potestà.
* Compiere un *matrimonio clandestino*, ammesso dai teologi del tempo, che richiede due testimoni, e può essere celebrato all'improvviso.

Per la Chiesa, è *sufficiente il consenso istantaneo*, ed una volta che il matrimonio è celebrato, non può più essere sciolto.

## Problemi per gli Stati del tempo (39m)

Il fatto che i figli si possano sposare con facilità pone problemi alle *famiglie potenti* del tempo, che volevano esercitare un forte controllo sulle scelte matrimoniali dei figli.

I principali Stati cattolici si oppongono alla soluzione del Concilio di Trento.
Per gli Stati protestanti, il problema non si poneva, dato che non erano tenuti a seguire i canoni della Chiesa.

Il *matrimonio di disparaggio* (fra persone di ceto diverso) è *ammesso dalla Chiesa*, ma *fortemente vietato dagli Stati* del tempo.
Ad es., il matrimonio fra un nobile ed un non-nobile.

In alcuni casi, *il padre potrebbe avere un interesse ad un matrimonio di disparaggio*.
Ad es., la *famiglia nobile, ma povera* cerca il matrimonio con una famiglia del *ceto mercantile*, che è *ricco ma non nobile*.

## Atti rispettosi (49m)

I rappresentanti francesi al Concilio di Trento erano gli oppositori più accaniti al matrimonio senza consenso dell'avente potestà.

In Francia vengono elaborati dei sistemi per *eludere il Concilio di Trento*.

Gli *atti rispettosi* sopravvivono fino al *codice napoleonico*.
Non vengono adottati in Italia.

Vengono introdotti nel Cinquecento con delle Ordonnances regie (leggi emanate dal Re).
Consistono nella *formale comunicazione del futuro matrimonio* da parte del figlio o figlia *all'avente potestà*.

Permettono di bilanciare la volontà dei figli con il quinto comandamento.
L'atto ha *natura notarile* (riguardava solo le famiglie più importanti) e può essere *reiterato* più volte.

Il padre può *dilazionare, ma non impedire* il matrimonio, negando il consenso.
Per cercare di *evitare il matrimonio*, poteva *diseredare il figlio*, *incarcerarlo* (serviva solo la nuda richiesta del padre, e capiterà a Cesare Beccaria), etc.

## Ratto di seduzione (56m)

È il secondo strumento elaborato dai teologi francesi.
Riguarda *solo la figlia*.

Si presume che la figlia che si sposa senza dirlo al padre, o contro il suo parere, *sia stata sedotta*.
Pertanto, la *sua volontà non era libera*, e quindi il *matrimonio non è valido*.

Questo strumento è stato usato *solo in Francia*.

## Problemi degli Stati di antico regime (58m)

La famiglia nobiliare è fondata sul fedecommesso.
Il primogenito riceve l'intera eredità, ma deve mantenere i fratelli cadetti e dare la dote alle sorelle.
Dato che i figli erano numerosi, c'era il rischio che l'eredità si frammentasse eccessivamente.

Solo alcune figlie venivano sposate.
Le altre venivano mandate in monastero, dove si doveva comunque pagare una dote, che però era molto minore.

I fratelli venivano mandati a fare carriera militare.

## Soluzione ai problemi matrimoniali (1h 2m)

Gli atti rispettosi ed il ratto di seduzione sono *esclusivamente usati in Francia*.
La soluzione più diffusa in tutta Europa è quella di considerare le competenze del diritto canonico e laico.

Il diritto canonico regola il matrimonio-sacramento.
Tuttavia, il matrimonio ha *anche degli aspetti patrimoniali*, che sono *controllati dallo Stato*.

Gli Stati prevedono *sanzioni collaterali* al matrimonio valido, ma concluso senza il consenso dell'avente potestà.
*Non escludono la validità* del matrimonio, ma prevedono *sanzioni patrimoniali e fisiche*.

Il *sistema dei deterrenti laici* viene usato solo negli *Stati cattolici*, in cui era possibile sposarsi senza il consenso dei genitori.

Nei *Paesi protestanti* il problema non si poneva, dato che il *consenso dei genitori era imprescindibile*.

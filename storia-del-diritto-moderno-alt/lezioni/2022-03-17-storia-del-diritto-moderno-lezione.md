# 17 marzo

<!--
vim: spell:spelllang=it
-->

## Codice civile austriaco: introduzione (0m)

È il modello alternativo a quello francese.
È più legato all'antico regime, e *non presuppone una costituzione*.

È meno organizzato rispetto al modello napoleonico.
Il *capitolo* dedicato ai *diritti fra i genitori e la prole* contiene vari aspetti (emancipazione, potestà, tutela, etc.).

Il codice austriaco è scritto in maniera più discorsiva e meno tecnica del codice napoleonico.

Anche nell'ABGB viene definito un patriarcato.

Nel codice napoleonico, il patriarcato è più moderato rispetto al diritto comune, ma è comunque presente.
L'istituto della *potestà maritale* prevede che gli atti di straordinaria amministrazione richiedono l'assenso del marito.

Le norme sulla patria potestà sono divise fra codice civile e codice penale.

## ABGB: diritti fra genitori e prole (5m)

§141:

* Il *padre* deve provvedere al *mantenimento dei figli*, fino a quando non sono in grado a mantenersi da soli.
* La *madre* deve provvedere alla *cura del corpo e salute* dei figli.
* L'espressa distinzione dei ruoli fra i membri della famiglia è tipica di una *famiglia patriarcale*.

§145:

* I genitori hanno il diritto di *riportare i figli a casa* se si sono allentati.
* Si prevede *espressamente il moderato potere di castigo*.

§148:

* *Fino alla pubertà*, i figli sono *educati dal padre* come meglio crede.
* *Dopo la pubertà*, i figli possono rivolgere al padre il desiderio per un genere di vita più adatto alle loro inclinazioni.
* *In caso di rifiuto*, i figli possono rivolgersi al tribunale, che deciderà bilanciando l'istanza del figlio con le opposizioni del padre.

C'è un caso in Lombardia in cui il padre aveva un'attività commerciale, ma il figlio voleva fare il musicista.
Uno zio si offre di pagare gli studi da musicista del figlio.

Il giudice decide contro l'opposizione del padre, che aveva solo quel figlio, e avrebbe potuto continuare l'attività commerciale.
In altre parole, *prevale l'interesse del figlio*, nonostante il carattere conservatore del codice austriaco.

## Continuazione della patria potestà (§173) (15m)

In alcuni casi, il padre può chiedere la *continuazione della patria potestà oltre la maggiore età*.

*Zeiller* (uno dei compilatori del codice austriaco) era contrario all'idea che la maggiore età fosse legata ad una età precisa, perché la maturità si raggiunge ad età diverse.

I casi tipici sono:

* *L'impossibilità di mantenersi da soli*, per *difetto di corpo o di mente* (questa disposizione si trova anche nel codice napoleonico).
* La presenza di *dissolutezza* (traviamenti) o *dissipatezza* (debiti) durante la *minore età*, parametri *tipici dell'antico regime*.

## Abuso della patria potestà (§177, §178) (22m)

La decadenza dalla patria potestà per abuso non era previsto dal codice napoleonico.

§177: i padri che *non adempiono i doveri di mantenere ed educare* i figli decadono dal *potere della patria potestà*.

§178:

* Nelle situazioni di *abuso*, sia i *figli* che *chiunque ne abbia cognizione* possono chiedere *l'assistenza del giudice*.
* Gli abusi della patria potestà hanno *rilevanza pubblica*.
* I reati che riguardano la famiglia normalmente sono rimessi solo alla querela da parte dei familiari, perché riguardano l'ambito privato della famiglia.
* Il giudice può *decidere arbitrariamente* il rimedio.

## Codice penale austriaco (27m)

Anche nel codice penale napoleonico ci sono norme che possono riguardare la famiglia e la patria potestà.
Ad es., i maltrattamenti possono riguardare la moglie ed i figli.

Inserire la disciplina domestica nel codice penale è fatto per lo stesso ordine di idee per cui Beccaria discute della patria potestà in "Dei delitti e delle pene".

La famiglia viene vista come una *giurisdizione*, in cui si possono *emanare delle sanzioni*.

§165:

* La *disciplina domestica non può danneggiare il corpo del castigato*.
* Si applica ai *genitori, tutori, coniugi, educatori e maestri d'arte, padroni*.
* Indica il *limite della violenza lecita nella società, tipico dell'antico regime*.
* È analogo alla verberatio di Tommaso D'Aquino.

§166:

* Riguarda specificamente i genitori.
* Il *maltrattamento* è una disciplina che *supera i limiti del §165*.
* La *prima volta*, i genitori vengono *rimproverati dal giudice* per il loro comportamento contrario a natura.
* La *seconda volta*, i genitori vengono *minacciati* che la volta successiva, *perderanno la patria potestà*.

§167:

* Si applica con la terza trasgressione, o se la prima trasgressione è particolarmente grave.
* I genitori *decadono dalla patria potestà*.

§168:

* Si applica se i genitori *non sono in grado di pagare per l'educazione* del figlio.
* Si prevede *l'arresto* dei genitori, e la loro *punizione corporale* (tipica dell'antico regime, il codice penale napoleonico preferiva le pene che privano della libertà).
 
## Restaurazione (38m)

Esistono due modelli di patriarcato, quello napoleonico ed austriaco.

Il codice austriaco è più vicino all'antico regime, più nella forma che nei contenuti.

La Rivoluzione e Napoleone vengono visti *con sfavore*.
Anche se la famiglia napoleonica era abbastanza rigida, gli Stati della Restaurazione la rifiutano:

* Il *matrimonio è un contratto civile*, non religioso.
* Si *ammette il divorzio*.
* La *patria potestà non è perpetua*.

Durante la Restaurazione:

* La Francia viene vista come un "nemico".
* L'Austria viene vista come un "alleato", che fa parte della *Santa Alleanza*, composta da Austria, Prussia e Russia, gli Stati che hanno sconfitto Napoleone.
* La Santa Alleanza ripristina i regni europei.

## Italia durante la Restaurazione (44m)

In Italia, Alberto De Simoni viene incaricato di redigere un progetto di codice civile, che però non verrà approvato.
Nel 1804 viene imposto il codice civile francese (con alcuni adattamenti, ad es., il divorzio), dato che l'Italia era sotto il controllo di Napoleone.

Il progetto di De Simoni è una testimonianza della patria potestà in Italia al tempo.
È *molto più tradizionalista* rispetto anche al codice austriaco.
Ad es., la patria potestà è perpetua, il padre può diseredare, etc.

*Non tutti* gli Stati dopo la Restaurazione si danno un codice:

* Nel 1819 il Ducato di Parma adotta un codice civile.
* Nel 1920 Napoli adotta un codice civile.
* Nel 1837 viene adottato il Codice Albertino, estremamente conservatore. Ad es., prevede solo il matrimonio religioso, compie rinvii al diritto canonico.
* Nel 1851 il Ducato di Modena adotta l'ultimo codice civile della Restaurazione.

## Unificazione del Regno d'Italia (49m)

Vittorio Emanuele II, Re di Sardegna, mantiene il suo nome anche dopo l'unificazione, per significare la continuità fra il Regno di Sardegna ed il Regno di Italia.

Si usano i *codici piemontesi*, e lo *Statuto Albertino*, che è una flessibile, che può essere modificata anche con legge ordinaria.

L'unico codice che viene sostituito subito è il *codice civile*, con il Codice Pisanelli del 1865.

Il codice civile del 1837 era *eccessivamente datato*, ed il Regno d'Italia è in conflitto con il Regno della Chiesa per riprendere Roma come capitale.

## Granducato di Toscana (53m)

Durante la Restaurazione, gli Stati che non adottano un codice continuano ad usare il diritto comune.
Ad es., il Ducato di Modena dal 1815 al 1851 ha mantenuto il diritto comune.

Tuttavia, anche negli Stati che usano il diritto comune sono presenti leggi che riformano la patria potestà.
Ad es., il Granducato di Toscana.

Durante la Restaurazione, i sovrani restaurati emanano le *leggi di restaurazione*, con cui recuperano le fonti previgenti.
Tuttavia, occasionalmente le leggi potevano anche *operare riforme*.

Esisteva una *generazione cresciuta sotto il dominio francese*, che prevedeva una patria potestà limitata nel tempo, e *non avrebbe accettato il ritorno alla patria potestà perpetua*.

A *garanzia dell'ordine pubblico*, il Granducato di Toscana introduce un termine alla patria potestà (30 anni per gli uomini, 40 per le donne, successivamente 30 anche per le donne).

## Codice civile di Parma e difetti della patria potestà napoleonica (57m)

Viene recuperata la *patria potestà ascendentale e agnatizia*.
Il codice napoleonico prevedeva la potestà di *entrambi i genitori*, che permetteva alla madre di esercitare la potestà, piuttosto che il nonno.

Alcuni membri della prima commissione per il codice civile di Parma scrivono una polemica contro i membri dell'ultima commissione.

Esistono leggi civili che possono essere applicare a tutti gli stati.
Ad es., i *contratti e la proprietà*, che sono prevalentemente tecniche.

Invece, i *diritti delle persone* e la *struttura della famiglia* *non possono essere ripresi* dal codice napoleonico, ma devono essere *adeguati al modello di governo monarchico ed assoluto*.

Il codice di Parma distingue fra due tipi di *patria potestà*:

* Quella *naturale*, che termina con la maggiore età.
* Quella *civile*, che dura in perpetuo.

I *difetti della patria potestà nel codice napoleonico* sono:

* La *non-perpetuità*, la patria potestà civile viene fatta coincidere con quella naturale.
* La *titolarità per la moglie*, invece che un ascendente agnatizio. Ad es., nel codice di Parma il nonno diventa tutore del figlio.
* La *trasformazione in tutela*, affinché non si trasmetta ai figli l'idea di monarchia.

Nel diritto comune, il *padre è un sovrano* perché non deve rendere conto del suo operato.
Nel codice napoleonico, il *padre è un amministratore*, che deve rendere conto del suo operato.

Pertanto, si è *persa l'idea di famiglia patriarcale*.

Da Napoleone si possono recuperare gli elementi tecnici del diritto (alcune parti del diritto privato, il diritto processuale), ma *non* le materie con valenza politica (il diritto di famiglia, il diritto penale).

## Riforme della Restaurazione (1h 11m)

I codici della Restaurazione fanno fatica a reintrodurre la perpetuità della patria potestà contro chi ne era già uscito.
Per risolvere la situazione:

* Si prevede la *limitazione dei vari poteri* della patria potestà al *raggiungimento di determinate età*.
* La patria potestà rimane *simbolicamente perpetua*, anche se svuotata dei suoi contenuti.

Il *matrimonio è solo quello religioso*.
Nel codice austriaco, il matrimonio è sia civile che religioso: è celebrato dal parroco, che agisce come un pubblico ufficiale.

Si *reintroduce la diseredazione*.
Di fatto, riguarda solo i ceti più alti.

Si *aumenta la parte disponibile*, e si *riduce la legittima*.

Nell'ottocento la tutela della struttura della famiglia, anche se con concezioni diverse fra i vari esponenti, diventa parte del programma politico di "destra".

# 2. Norme e cultura del patriarcato europeo

<!--
vim: spell:spelllang=it
-->

## 2.1. Educazione dei figli (37)

Secondo **Angelo Pandolfini**:

* Il ruolo del padre non è solo il mantenimento della famiglia, ma soprattutto l'educazione dei figli.
* La correzione deve essere moderata, ed il padre deve allontanare i figli dai vizi, ed educarli alla virtù.
* La **madre** viene accostata ai figli, in quanto deve **ubbidire al marito**.

Nella pedagogia medievale:

* La **madre educa i figli nella loro infanzia**, e le figlie più a lungo.
* Il **padre educa i figli nell'adolescenza**, e viene raccomandato l'uso di moderazione.

Tuttavia, **alcuni figli si lamentavano** di una educazione **troppo poco severa**.

## 2.2. La scienza medioevale del padre di famiglia (39)

**Aristotele** identificò una **specifica scienza della casa, l'economica**.
La **casa è un'istituzione con una propria scienza**, così come la **scienza dell'individuo** è **l'etica**, e quella della **società civile** è la **politica**.

La **tripartizione** fra etica, economica e politica è stata **menzionata solo sommariamente da Aristotele**.
È stata **sviluppata dagli autori successivi**.

Secondo **Tommaso d'Aquino**:

* È necessario distinguere **l'economia** dalla "prudenza" e dalla politica, così come la **casa è il termine intermedio** fra l'individuo e la civitas.
* Il **potere paterno** è **vagamente simile a quello regio**, ma **manca della potestà perfetta** del re.

Il **governo della casa** si ripartisce **a seconda dei destinatari**:

* **L'economia dispotica** è rivolta verso i servi ed esercitata secondo **arbitrio**.
* **L'economia paterna** è rivolta verso i figli ed è esercitata secondo **affetto**.
* **L'economia nunziale** è rivolta verso la moglie ed è esercitata con il potere di un **governatore di città**.

Il **figlio** era considerato **distinto, ma al contempo parte del genitore**.
Pertanto, **non si può applicare la giustizia ordinaria**, ma una **giustizia adattata al destinatario, paterna o dominativa**.

Il padre è una **sorta di re** in casa propria, ma la famiglia **non è una comunità perfetta**.
Pertanto:

* Il padre deve **perseguire il bene comune della civitas**, e **non il proprio bene**, che non può essere il fine ultimo.
* Può **imporre comandi**, che però **non sono assimilabili alla legge**.
* È titolare di un **potere correzionale** su figli e servi, che a differenza di quello del re è **imperfetto**, e quindi **non può applicare pene irreparabili (uccisione e mutilazione)**.

## 2.3. Padre e Principe (41)

La teologia e politologia del basso medioevo dibattono sulla **potestà paterna come modello istituzionale**.

Secondo **Agostino Tronfio**, i **principi sono tutori** dei sudditi, e sono finanziati per quello scopo.
Anche **Giovanni Duns Scoto** distingueva il principato paterno e politico.

Altri discutono del **governo politico della casa**, e del **fondamento dei poteri paterni nel diritto regio**.

I **canonisti** citano **Graziano**, secondo cui il **potere di disciplinare** è comune **al vescovo, padre, giudice e re**.

I **legisti** citano il **Digesto**, dove:

* I sudditi sono chiamati "figli" o "nipoti".
* Lo stesso termine **potestas** è utilizzato nei contesti della **società civile, familiare e padronale**.
* I giuristi ritengono che ci sia una **comunanza** fra le varie forme di potere.

Secondo **Bartolo da Sassoferrato**, nel **governo della casa** era implicita una **iurisdictio** nei confronti di moglie, figli e servi, ma che era **subordinata al potere pubblico**.

I **giuristi confrontano** il **governo della famiglia e della città**:

* I figli devono **obbedire** sia al padre che al principe, ma **prevale il principe** in caso di contrasto.
* Il **principe ha degli obblighi** così come il padre, che includono il **miglioramento** delle condizioni di vita e la **tutela** dei più deboli.
* Nel **Regno meridionale**, il sovrano è considerato un **padre comune** e può supplire al dissenso paterno riguardo il matrimonio.
* Il **principe può rimettere l'ingiuria** così come può farlo il padre.
* Il **divieto di vendita dei beni dello Stato** è paragonabile al **divieto di vendita dei beni dotali** del marito.
* Il **crimine di lesa maestà** è equiparato al **parricidio**.

Re e padre sono identificati nel brocardo "ciascuno è re in casa propria".
Viene spesso spiegato con l'idea che il **re deve rispettare il suddito**, quando si trova nella sua abitazione, perché quella è la **giurisdizione del padre-suddito**.

Il **tiranno è l'opposto del buon re**.
I **tiranni privati (padri)** sono meno pericolosi dei **tiranni pubblici**, e possono essere eliminati dalle **leggi pubbliche**.

## 2.4. Rinascimento (44)

Nel Rinascimento europeo, ci sono due tendenze:

* La **patria potestà si sta rafforzando** a causa **dell'assolutismo**.
* I **modelli pedagogici** prevedono **moderazione e un maggiore ruolo della madre**, e sono scritti dagli **umanisti**.

Secondo **Erasmo da Rotterdam**:

* Il termine latino **liber significa sia figlio, sia libero**.
* Pertanto, il genitore deve **auspicare l'emancipazione**, e trattare i figli con la **dignità di futuri uomini liberi**.
* I **castighi fisici** e le relative **giustificazioni bibliche** sono fortemente **criticate**.
* Si propone la **divisione del patrimonio domestico** mentre il padre è ancora in vita **non** a seguito di **riforme**, m per **spontanea e amorevole equità**.

Altre **fonti cinquecentesche** descrivono **padri affettuosi e non dispotici**.
**Ayrault** è un autore **controcorrente**, scrive **un'antologia di esempi di patria potestà**.
È una protesta contro il fatto che i Gesuiti abbiano convinto suo figlio a prendere i voti contro la sua volontà.

Fra gli **autori utopistici**:

* **Tommaso Campanella** immagina la **dissoluzione della famiglia**.
* **Thomas More** prevede la **soggezione assoluta** dei figli ai genitori.
* **Gerrard Winstanley** prevede un **apprendistato** per il padre, che doveva educare i figli ed introdurli al lavoro.

## 2.5. Padri cattolici e protestanti (46)

La **religione** contribuiva ad **ammorbidire la patria potestà**.
Ad es., **San Giuseppe diventa il modello di padre ideale**, umile, responsabile, dedicato al bene del figlio, e subordinato al volere divino.

La **trattatistica morale cattolica rifiuta gli estremi**:

* La **correzione fisica è ammessa**, ma deve essere utilizzata solo se **necessario**, e **moderatamente**.
* I padri **troppo violenti** inaspriscono i figli, ma i padri **troppo permissivi** non educano i figli in maniera adeguata.

L'impostazione dei **protestanti** è diversa, perché **non** si distingue fra **chierico e laico**.
Il **padre** è anche **sacerdote all'interno della famiglia**.

**Lutero** richiede **l'intervento statale nell'educazione dei figli**, in caso di manchevolezza dei genitori.

I **puritani inglesi esaltano** il ruolo del padre, ma lo **tengono distinto dal re**.

**Marcuse** analizza **l'impostazione autoritaria della famiglia di Lutero e Calvino**:

**L'obbedienza** tiene insieme la società.
La **riorganizzazione della famiglia protestante** ed il **consolidamento dell'autorità paterna** sono la conseguenza del **crollo della gerarchia cattolica**.

**L'autorità dei governanti secolari** è **collegata all'autorità paterna**, e la **sottomissione del singolo** alle autorità secolari è una conseguenza **naturale** della sottomissione al padre nella famiglia.
**Onore e timore sostituiscono l'amore nel rapporto fra genitori e figli**.

Secondo **Calvino**, la **soggezione contrasta** con la natura dell'uomo.
Pertanto, è necessario **abituare i figli** all'obbedienza.

Si raccomanda un **ampio ricorso a correzioni corporali moderate**, per **garantire l'educazione del figlio**.
Si **condanna il permissivismo**, e si richiede che la disciplina sia **adeguata all'età** del figlio.
La famiglia protestante tende ad una **concezione biblicista del padre**.

**Oltre le tendenze culturali generali**, il **quadro sociale locale** era molto frammentato.
Ad es., nelle **minoranze ebraiche italiane**:

* La **procreazione** è il momento che **legittima l'emancipazione** dalla patria potestà.
* La **moglie** può avere la **potestà sui figli adulti**, e **chiederne l'incarcerazione**.

Nella **giurisprudenza francese cinquecentesca**, i **maltrattamenti domestici** iniziano ad essere sanzionati:

* Un tribunale **condanna il padre che batteva la figlia**.
* **L'incarcerazione è ammessa**, ma non si possono usare maltrattamenti.
* L'incarcerazione **non richiede un'ordinanza di polizia**, ma se i **parenti prossimi chiedono la liberazione**, il padre deve **dichiarare i motivi** dell'incarcerazione.

Il **problema più grave sono le coazioni matrimoniali**.
Durante il **cinquecento e l'assolutismo**, il padre ottiene un fortissimo controllo **in materia matrimoniale e successoria**, che diventerà **l'elemento fondante dell'ordine sociale**.

**Contro l'opposizione dei principi**, la **Chiesa cattolica nel Concilio di Trento**:

* Impone la **validità del matrimonio senza il consenso del padre**.
* Lo **considera solo "disonesto"** perché **contrario al quarto comandamento**.
* L'obiettivo era di **salvaguardare il sacramento ed il principio di consensualità**.

La **Chiesa protestante** sarà più favorevole alle ragioni delle monarchie, anche in aree che non avevano conosciuto la patria potestà romana.
**Calvino** fa introdurre delle ordinanze che:

* Permettono **l'annullamento del matrimonio** concluso fino ad una certa età **senza il consenso del padre**.
* Impongono gli **atti rispettosi ad ogni età**.

## 2.6. Patria potestà antica e moderna (51)

I **glossatori** recuperano il **diritto romano**.

**Azzone** sintetizza i caratteri della la patria potestà.

Il termine **potestà** indica un vincolo di **riverenza, castigo, soggezione e pietà**.

La patria potestà si **costituisce** con:

* Un **matrimonio legittimo**.
* Per **sentenza definitiva** che afferma che qualcuno è "mio figlio".
* Per **ingratitudine** del figlio già emancipato.
* Per **adozione**.

Produce **effetti giuridici**:

* **Patrimoniali**, per gli acquisti e beni avventizi.
* **Processuali**, perché **impedisce la possibilità di giudizi fra padre e figlio**, tranne che nei casi del peculio castrense o quasi-castrense.
* Gli **alimenti** non sono considerati un effetto della patria potestà, ma sono una conseguenza del rapporto di filiazione e paternità.

Si **scioglie per emancipazione**:

* Consiste in un **allentamento** della patria potestà.
* Richiede la **presenza e volontà** sia del padre che del figlio.
* È un atto di **giurisdizione volontaria**, si svolge davanti ad un giudice, serve la **forma scritta**.
* In alcuni casi può essere **obbligatoria**, se il padre **abusa dei suoi poteri** (ad es., correzionali, costringe il figlio a peccare, etc.).

Secondo **Baldo degli Ubaldi**, è una **materia di diritto pubblico**, perché **l'emancipazione richiede il decreto di un giudice**.

La **patria potestà** è concepita **nell'interesse del padre**, e si **differenzia dalla tutela**:

* È **perpetua**, e non termina alla maggiore età.
* **L'amministrazione** dei beni del figlio **non prevedeva oneri e condizioni**.
* **L'unico limite** espressamente previsto era il divieto della loro alienazione.

Il padre **perde l'amministrazione dei beni** solo se **dilapida i beni** del figlio, oppure viene **privato della potestà**.

La **natura della patria potestà** era quasi quella di un **diritto reale**, perché il **padre può rivendicare il figlio**, oltre ad avere **poteri personali e patrimoniali**.

I **giuristi erano consapevoli** del fatto che il modello della **patria potestà romana non era diffuso presso altri popoli**, che invece davano maggiore autonomia ai loro figli.
Ad es., secondo Accursio gli slavi tengono i figli come servi, mentre i francesi ed i longobardi li tengono autonomi.

Il "**diritto volgare**" (il diritto della società del tempo) si scontra con il **dirito dotto**.
Le **consuetudini locali e statuti citadini** contenevano una "percezione popolare" di patria potestà, che dava **rilevanza al figlio**:

* In materia di **eleggibilità a pubblici uffici** se serviva un certo patrimonio,
* In materia di **cautele processuali**, ed **affidamento dei creditori**.

**Alcuni giuristi** finiscono per **dare rilevanza al diritto locale** rispetto al diritto comune.

La ragione della rilevanza del figlio era dovuta **all'ordine di natura**, per cui il figlio rappresentava la continuazione del padre anche dopo la sua morte.

## 2.7. Le ragioni dell'affetto (55)

La legge **non menziona l'obbligo per il padre di amare i figli**, perché è naturale che lo faccia.
Si menziona **l'obbligo del figlio di amare il padre**, perché una volta invecchiati i figli non si aspettano più nessuna utilità dai padri.

Secondo **Alfonso X**, i padri devono **mantenere ed educare i figli** per **debito di natura**.
Se gli **animali lo fanno con i propri figli**, tanto più devono farlo i padri, che sono dotati di ragione.
Viceversa, i **figli devono amare e temere i genitori**.

Secondo **Tommaso d'Aquino**, i figli dovevano **preferire il padre** alla madre, perché era il **principio agente** nella generazione.
I **giuristi bassomedioevali** esaltano il **ruolo della madre** prima, durante e dopo il **parto**.

Secondo la **comune opinione**, la **madre**:

* Poteva **prevalere solo nell'educazione delle figlie**.
* **Non** poteva avere una **potestà piena**, ed in caso di **morte del marito** era titolare di una **tutela sui figli**, spesso insieme ad un parente maschio del marito defunto.

Secondo **Tartagni**, si presume che:

* Il **padre prende la migliore decisione per i figli**, e pertanto **non può essere corretto** da altri.
* **Nessun amore supera quello paterno**, e pertanto la confessione estorta con **minaccia di torture al figlio** era invalida.
* Il **padre preferisce i figli maschi**, perché continuano il casato.
* Il **padre preferisce i figli alla moglie**, ma era una presunzione meno diffusa.

Le presunzioni avevano **conseguenze giuridiche**, perché servono ad **interpretare gli atti privati**.

Secondo una testimonianza di **Baldo degli Ubaldi**:

* I **rapporti fra madre e figlio** sono rimessi alla **giurisdizione ordinaria**, dati i **minori poteri** della madre verso i figli.
* Si preferisce la loro **risoluzione domestica**, tranne che nei **casi più gravi**.

## 2.8. Ragioni della forza (57)

Il **diritto bassomedioevale rafforza la patria potestà**.
I **padri**:

* Hanno un **diritto correzionale moderato**, ispirato alla **pietas e rieducazione**.
* Possono chiedere **pene più severe solo al giudice**.

I giuristi prevedono una **moderazione nel potere correzionale**:

* I figli **non devono ubbidire a ordini illegali** del padre.
* La **causa giustificatrice** della punizione deve essere di **istruire ed ammonire**.
* Secondo **Bartolo**, dallo **strumento e modalità** di castigo si distingueva fra **l'animo di emendare e di delinquere**.
* Gli **statuti** prevedevano dei **limiti** al potere correzionale diversificati. Ad es., alcuni vietavano le **percosse a sangue**, alcuni vietavano solo la **morte o debilitazione permanente di un arto**, altri indicavano come limite le **modalità generiche del castigo**, etc.

Il **potere correzionale del padre** fa parte del potere più generale di **punizione a fini educativi**, che spetta a diversi soggetti (oltre al padre, anche al maestro, al marito, all'abate, al parente).

Secondo il **diritto di antico regime**, servivano **due requisiti** per la punizione:

* Quello **oggettivo** della **moderazione**, a seconda della **gravità del caso**.
* Quello **soggettivo** della **volontà di emendare e correggere**, e non per motivi di odio, ira o vendetta.

Secondo il **Bossi**, le **modalità di punzione** includevano:

* I **rimproveri** senza violenza e coazione.
* Il **castigo corporale**, con **strumenti adeguati**.
* Una **incarcerazione domestica**, che costituiva **un'eccezione al reato di carcere privato**.
* La permanenza su **navi o triremi**, prevista dalla **pratica sociale**.
* La reclusione in **ergastoli**, dove i figli venivano tenuti a digiuno e costretti a lavorare.
* **L'espulsione con rifiuto degli alimenti**.

Le **punzioni atroci** che **ledevano l'integrità fisica o la vita** erano **sempre vietate**, ma vigeva una **presunzione** a favore del padre.

Il padre può **uccidere la figlia colta in adulterio**.
Questo diritto è **più limitato per il marito della figlia**, perché opera la presunzione per cui il genitore agisce per **pietas**, mentre il marito agisce per **odio e onore ferito**.
All'interno del matrimonio, le **ragioni paterne prevalgono su quelle maritali e filiali**.

Il **discolato** era previsto come un'ulteriore modalità correzionale.
I **figli ribelli** facevano parte della categoria dei **discoli**, i perturbatori dell'ordine pubblico.

In **Toscana**, il discolato consisteva in un **arruolamento militare coatto** per **cattiva condotta civile, familiare o religiosa**, su denuncia degli **ufficiali di polizia, padri e sacerdoti**.

La **resistenza** contro l'esercizio del potere correzionale paterno è **vietata**, e **può giustificare l'eventuale uccisione**.

In caso di **eccessi paterni, ingiurie intollerabili o castighi disumani**, i figli potevano ottenere dal giudice **l'emancipazione coatta**.

In **Russia**, il potere correzionale era **severo** e **fondato su richiami biblici**.

Gli **statuti comunali** prevedevano:

* Un **potere correzionale** nei confronti di **tutti quanti vivano in casa del padre di famiglia**, a qualsiasi titolo. Ad es., Ascoli Piceno, Ferrara.
* **La richiesta di incarcerazione** del figlio presso **carceri pubblici**, o **il mantenimento in catene a casa** in caso di **dissipatezza e lussuria, senza la necessità di prove**, perché la nuda asserzione del padre è sufficiente come prova. Ad es., Lucca, Bologna, Firenze.

Il figlio ribelle può sempre essere **espulso dal casato**.

Nel **tardo antico regime** si afferma la **prassi di intervento della polizia** a sostegno della patria potestà.
Nella **Toscana leopoldina**:

* I commissari di quartiere possono dare **notizia della cattiva condotta** dei giovani agli aventi potestà, e **garantiscono l'ordine domestico**.
* La polizia può **applicare moderati castighi corporali**, o applicare il **carcere per pochi giorni**.
* La polizia deve **scoraggiare la litigiosità domestica** e **supplire alla inadeguatezza** dei padri di famiglia.

Sempre nella Toscana leopoldina, per quanto riguarda **l'incarcerazione dei figli**:

* La **richiesta di internamento** è soggetta al **controllo dei giudici criminali**.
* I giudici possono **procedere d'ufficio** solo in caso di **reati particolari** o **prove gravi della pericolosità**.
* I figli vengono internati in una **struttura distinta dal carcere**, e con **finalità rieducative**.

Le procedure prevedevano **formalità minime** per **garantire l'onore della famiglia e figlio**.

## 2.9. Modalità di emancipazione (61)

La **materia dell'emancipazione** è segnata dal **conflitto fra il modello del diritto romano, e la realtà sociale del basso medioevo**.

I **fattori rilevanti per l'emancipazione** erano:

* **L'età del figlio**, che poteva portare conseguenze sul piano patrimoniale.
* **L'esercizio della mercatura**.
* **La condizione di separata economia** rispetto al padre, che **limitava di fatto** fortemente o completamente l'esercizio della patria potestà, e veniva considerata dai giuristi una **presunzione di emancipazione**.
* **Il matrimonio**, **più per la figlia** che per il figlio.
* **L'emancipazione volontaria**, che richiedeva **formalità e pubblicità**, o **l'emancipazione coatta**.
* **Ulteriori modi tradizionali** di estinzione. Ad es., la **morte** naturale o civile del padre, le **dignità ed uffici** del figlio, etc.

Il **premio dell'emancipazione** era una somma pagata al momento dell'emancipazione:

* Secondo **Bartolo**, era **pagata dal figlio** come **compenso per il padre**, che perdeva un potere fondamentale.
* Secondo il **diritto longobardo-franco**, era **pagata dal padre** come una **forma di liberalità**.

L'emancipazione **contro la volontà del figlio** coincideva con **l'abdicazione**, ossia la cacciata dal casato.
Era considerata un **atto contro natura**, e richiedeva **formalità solenni**.

La **patria potestà poteva terminare** anche per **fatti concludenti**.
La **c.d. emancipazione sassone** consiste nel **fattuale allontanamento del figlio** dalla casa paterna per **sposarsi e vivere in separata economia**.

Spesso il figlio riceveva una **anticipazione dell'eredità** del padre.
Dato che la società era fondata sulla famiglia, la **creazione di una propria famiglia** rendeva il figlio pienamente adulto, fatto salvo l'assenso paterno.

Viene **prevista esplicitamente da vari statuti**.
Secondo i **giuristi dotti** era considerata come una **presunzione di emancipazione**:

* La **pazienza del padre** indica la volontà di emancipare il figlio.
* La **condotta del figlio** richiede che il figlio si amministri liberamente davanti alla società.

Dopo un **certo periodo di tempo**, la **patria potestà si prescrive**.
Spesso l'emancipazione veniva **formalizzata** con atto notarile.

**L'ingratitudine** comportava il **rientro** sotto la potestà paterna, e consisteva **nell'ingiuria con parole o atti**.

La **emancipazione coatta** è la situazione opposta, e si verificava a seguito di **gravi abusi paterni**.
Ad es., castighi crudeli e contro natura, oppure imposizione ai figli di peccare.

## 2.10. Matrimonio (64)

Gli **atti rispettosi** erano contenuti nel **codice napoleonico**, ma risalivano al **diritto matrimoniale francese di antico regime**.

Dopo una **certa età**, i figli erano **emancipati riguardo la libertà matrimoniale**.
Rimaneva solo **l'onere di informare i genitori** con determinate formalità, in maniera perpetua.

Ebbero **scarso successo durante la Restaurazione in Italia**, anche se erano idonei a rafforzare l'autorità paterna.
Furono accolti solo nel **codice civile napoletano ed austro-estense**, ma **non furono recuperati nel codice civile unitario**.

Il **familismo** e la **omogamia cetuale** imponevano uno **stretto controllo sulla libertà matrimoniale** dei figli di famiglia:

* Il **matrimonio** è uno strumento **per alleanze e transazioni patrimoniali**.
* I **padri** dovevano **esercitare ragionevolmente** la **potestà** sulle scelte dei figli.
* Le **autorità pubbliche** intervenivano **a supporto o in contrasto** con i padri, e **sanzionavano i matrimoni di disparaggio**.

La **volontà dei figli** di sposarsi era **intrinsecamente viziata** dalla passione.
La **libertà matrimoniale** era una **minaccia all'ordine naturale**.

Si prevedono **sanzioni civili e penali** per i **matrimoni di disparaggio** o **senza il consenso del padre**.
Ad es., nel regime estense:

* Inizialmente si prevedono **sanzioni civili** (dimezzamento della legittima).
* Successivamente si prevedono **sanzioni penali** (pene detentive) e civili più severe (decurtazioni della dote, legittima, alimenti).

Nei **paesi protestanti**, il **consenso paterno** era sempre necessario.

In **Francia** il matrimonio concluso **senza consenso paterno** implicava la presunzione **dell'impedimento dirimente del ratto di seduzione**, che era **equiparato al ratto violento**, ed **escludeva il consenso della moglie**.

In generale, **in tutta Europa** il **legislatore secolare** cerca di **vincolare il matrimonio del figlio** alle logiche del casato, e all'omogamia cetuale.

La **Chiesa**:

* Tutelava la **libertà matrimoniale** ed una concezione **consensualistica ed individualistica** del matrimonio, in contrasto con il legislatore secolare.
* Era contraria alle pratiche di **imposizione di celibato** al di **fuori di motivi religiosi**, e **dissoluzione** di matrimoni conclusi e consumati.

Il **cristianesimo è stato storicamente diviso** in materia di **libertà matrimoniale** dei figli:

* Alcuni autori richiedevano il **consenso dei genitori**, altri **non lo consideravano necessario**.
* **Graziano** ammette la possibilità di **promettere in matrimonio il figlio non ancora adulto**.
* **Pietro Lombardo** riteneva che il **consenso del padre non fosse necessario**, perché il matrimonio era una **materia spirituale**, e secondo il **diritto canonico** il figlio era **libero dall'autorità paterna** nelle materie spirituali fino dalla **pubertà**.

Nel **Concilio di Trento** viene approvato il canone **Tametsi sacrosanta Dei**:

* Rende il **matrimonio senza il consenso del padre valido, ma disonesto**.
* **Richiedere il consenso del padre è un dovere solo morale**.
* Data l'importanza del matrimonio, è **opportuno** seguire il consiglio dei genitori.

Le **conseguenze giuridiche** del canone:

* Impone un **interpretazione dei canoni precedenti** che **esclude la necessità del consenso paterno**.
* **Abroga le leggi laiche** che imponevano la necessità del consenso paterno.

## 2.10.1. Matrimonio senza il consenso del padre (68)

Teologi e canonisti sviluppano la teoria dell'atto rispettoso, del matrimonio **senza consenso, ma a conoscenza del padre**.
Permetteva di conciliare il **quarto comandamento** con la **libertà matrimoniale**.

Il figlio è **solo tenuto a chiedere l'autorizzazione**, ma poi è **libero di sposarsi anche contro la volontà** del padre.

Nel **diritto successorio**:

* Le clausole che richiedono il **matrimonio con il consenso** del padre diventano **inefficaci**.
* Quelle che richiedono la **mera consultazione** prima del matrimonio rimangono efficaci.

Secondo **Tomàs Sanchez**:

* Chiedere il consenso del padre **dà l'opportunità** sia al figlio che al padre di **cambiare idea**.
* Il **pericolo di un rifiuto immotivato** dei genitori **esclude** la necessità di doverli informare.
* Il **matrimonio di disparaggio o scandaloso impone** di seguire la volontà del padre.

**L'onere dell'informazione** permette al padre di **usare ed abusare della proprie facoltà** patrimoniali e personali per **condizionare** la scelta dei figli.

## 2.10.2. Rifiuto di matrimonio imposto o già promesso dal padre (68)

Il problema del **matrimonio promesso dai genitori durante la minore età matrimoniale** era discusso.

Solo i **padre e madre possono promettere il figlio** in matrimonio, gli altri parenti sono esclusi.

La **vincolatività** della promessa era oggetto di dibattito:

* **Alcuni canonisti**, lo ritenevano **vincolante**.
* **Bossi**, un teologo, riteneva che il matrimonio **non può essere imposto da nessuna autorità**, e l'attenersi alla volontà dei genitori riguarda solo l'onestà.
* Secondo i **legisti**, il padre di famiglia può **ricattare** i figli con il **diniego della dote** e la **diseredazione**, perché il **matrimonio ha conseguenze** patrimoniali e sulla società civile.

I giuristi di diritto comune distinguono **due tipi di patria potestà**:

* La **potestà canonica** per le materie religiose, tra cui il **matrimonio**, che era **limitata alla minore età**.
* La **potestà civile** per le **altre materie**, che era **perpetua**.
* Tuttavia, la **limitazione della potestà civile** non era mai stata accolta senza riserve dai legisti.

Il **problema fondamentale** era **distinguere le sfere di influenza** del diritto civile e canonico.
Esistevano **varie tesi** sulla possibilità del figlio di **sposarsi senza il consenso del padre**:

* Secondo **Bartolo**, la norma civile che richiede il consenso del padre **rimane valida**.
* Secondo **Giovanni d'Andrea**, le **leggi matrimoniali laiche** devono avere una **valenza solo etica, e non giuridica**.

In un consilium di **Iacopo Menochio**:

* Si richiede se si poteva **esentare il figlio dalle pubblicazioni**, per evitare che il padre si opponesse al matrimonio.
* Il matrimonio **richiede sempre il consenso** del padre, ed le **relazioni familiari prevalgono sul sacramento**.
* Se il **padre si oppone, deve proporre altre nozze**.
* Le **pubblicazioni** sono **sempre obbligatorie** perché contribuiscono all'obbligo di far conoscere al padre la propria volontà.

La **Rota bolognese**:

* Tratta di un caso in cui il **padre aveva negato la dote** alla figlia per essersi **sposata a 22 anni, e senza il suo consenso**.
* In primo luogo, i giudici riconoscono la **patria potestà**, perché la **figlia aveva chiamato il padre in giudizio**.
* Riconosce che gli **sposi avevano informato tempestivamente** il padre prima delle nozze.
* Sulla base del **favor matrimonii** la Rota **accoglie le pratiche sociali** che **ammettevano la libertà matrimoniale dei figli a 22 anni**, invece che 25, per cui si riteneva la **negligenza del padre** che non aveva trovato un matrimonio per la figlia.
* Il matrimonio viene **dichiarato non indegno**, perché il marito aveva un suo patrimonio, una casa, esercitava lo stesso mestiere del padre della moglie, era di onesti natali e buoni costumi.

La prassi della Rota bolognese era favorevole alla **libertas matrimonii**, o perlomeno **favor matrimonii**, ma nel **rispetto della patria potestà ed ordine cetuale**.

In un caso del seicento:

* Un figlio **chiede il conenso al padre**, e **si sposa contro la volontà del padre**.
* Il matrimonio è considerato **valido**.
* Le **sanzioni successorie non vengono applicate**, perché il **padre era stato informato** prima delle nozze.

La **povertà non impedisce il matrimonio**, a meno che non ci sia **una effettiva diversità di ceto**

Il **matrimonio all'insaputa del padre**:

* Era **valido per la Chiesa**.
* **Legittimava le sanzioni patrimoniali**, che altrimenti erano interdette dal diritto canonico.

Il **potere dei padri** era limitato alle **sole questioni patrimoniali**, che sono funzionali ala **conservazione del casato**.

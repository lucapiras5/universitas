# 2022-03-15 - Forma della funzione di produzione di BP, rendimenti di scala, costi espliciti ed impliciti

<video data-date="2022-03-15" data-type="lezione"></video>

## Forma della funzione di produzione di breve periodo

<small>4m</small>
La funzione di produzione è unica, ma può essere rappresentata in vari modi.
<small>pag. 61, fig. 1</small>

L'inclinazione della funzione di produzione in ogni suo punto è data dal PMg.

Nella funzione di destra, ad ogni incremento di x<sub>1</sub>, q incrementa sempre di meno.
In altre parole, il PMg è sempre decrescente.
Il PMg rimane positivo, e la produzione continua ad aumentare, ma in misura sempre minore.
<small>pag. 61, fig. 1.a</small>

<small>10m</small>
Nella funzione di sinistra, ci sono due "pance" invece che una.
<small>pag. 61, fig. 1.b</small>

Tuttavia, la funzione di produzione è unica, la figura di destra è solo un ingrandimento di una parte della figura di sinistra.

Nella funzione di sinistra, il PMg è sempre crescente.
Più lavoratori vengono aggiunti, e più la produzione aumenta.

<small>15m</small>
Il fatto che il PMg della funzione di produzione è prima sempre crescente, e dopo sempre decrescente, ha un significato economico.

Mano a mano che si aggiungono lavoratori, i macchinari vengono utilizzati sempre più a pieno regime, e la produzione diventa sempre più efficiente, ma gli incrementi maggiori si hanno con i primi lavoratori.

Dopo che tutte le postazioni sono state occupate in maniera efficiente, ogni lavoratore aggiuntivo inizia a diventare meno utile, se non un intralcio per gli altri lavoratori, ed il PMg inizia a diminuire.
<small>pag. 65, 66</small>

<small>23m</small>
Di solito, si rappresenta solo la parte della funzione di produzione con il PMg decrescente, perché un agente razionale vuole produrre nella maniera più efficiente, e quindi dà per scontata la prima parte della curva, dove il PMg continua ad aumentare.
Utilizzare l'impianto in maniera meno efficiente di quanto possibile sarebbe irrazionale.

## Rendimenti di scala

<small>29m</small>
Nel lungo periodo, non ci sono input fissi.
Cosa succede alla produzione *q*, se tutti gli input x<sub>1</sub>, x<sub>2</sub>, ecc.. vengono, ad es., raddoppiati?

<small>35m</small>
L'output può raddoppiare, più che raddoppiare, o meno che raddoppiare, perché non tutte le imprese sono uguali.
<small>pag. 69</small>

<small>38m</small>
Se un'impresa produce maglioni, e serve un operaio e un telaio per produrre un maglione, se si raddoppiano gli input a due operai e due telai, si raddoppierà anche l'output, due maglioni.

<small>40m</small>
Si immagini il caso di un ceramista che vuole raddoppiare la produzione. Dopo che ha comprato un secondo tornio, ecc... deve trovare un apprendista.

Per insegnare all'apprendista, l'artigiano deve fermare la propria produzione, e l'apprendista sarà comunque meno efficiente dell'artigiano.

Pertanto, nonostante gli input siano raddoppiati, gli output sono aumentati, ma non raddoppiati.
<small>pag. 69</small>

<small>46m</small>
Si immagini la produzione di una macchina. Più il lavoro viene organizzato in una catena di montaggio, e più l'output aumenta in maniera più che proporzionale.
<small>pag. 69</small>

<small>52m</small>
La **differenza tra i rendimenti di scala ed il prodotto marginale** è che il PMg viene calcolato variando solo un fattore di produzione, mentre i rendimenti di scala sono calcolati variando tutti i fattori.

## Costi espliciti ed impliciti

<small>56m</small>
L'obiettivo dell'impresa è di massimizzare il profitto, che è dato dalla differenza fra ricavi totali e costi totali:

&pi; &equals; RT &minus; CT
<small>pag. 70</small>

<small>59m</small>
I **costi espliciti, o costi contabili** sono i costi che vengono contabilizzati.
Ad es., il salario dei lavoratori (indicato con "W", da "wage"), il costo delle materie prime, l'energia, i macchinari.

Il costo dei beni come i macchinari, che durano più di un ciclo produttivo, devono essere calcolati con il metodo dell'ammortamento, che divide il costo dei beni attraverso un certo numero di anni.

Per ogni ciclo produttivo si considera la corrispondente frazione del valore del bene come un costo.

<small>1h 8m</small>
Se l'imprenditore usa un capannone od officina di sua proprietà, il costo esplicito è 0, perché non sta spendendo nulla per usarlo.

Tuttavia, se il capannone non venisse utilizzato per l'impresa, potrebbe essere affittato ad altri. Il **costo implicito, costo economico o costo opportunità** è inteso come la remunerazione che si potrebbe ottenere, usando il bene in un altro modo.
<small>pag. 70, 71</small>

<!--
vim: spell:spelllang=it
-->

# 2022-03-01 - Ricerca del punto di massimo, curva reddito-consumo, tipi di beni

<video data-date="2022-03-01" data-type="lezione"></video>

## Riassunto

<small>31m</small>
Riassunto: il consumatore conosce il suo vincolo di bilancio, e le sue curve di indifferenza, e non può decidere il prezzo dei beni al mercato.
Il consumatore determina il vincolo di bilancio sulla base dei prezzi al mercato, e poi sceglie la curva di indifferenza più alta compatibile con quel vincolo di bilancio.

## Ricerca del punto di massimo

<small>38m</small>
Per determinare se ci si trova sul punto più alto di una curva, ci si muove in una direzione, e si controlla a che altezza ci si trova.

Se l'altezza diminuisce, ci si sposta nell'altra direzione, se l'altezza aumenta, si continua nella stessa direzione.

Se l'altezza inizia a diminuire dopo che aveva continuato ad aumentare, significa che si è andato oltre la "cima" della curva, e si deve tornare indietro.

Quando si trova il punto in cui muoversi in entrambe le direzione comporta una diminuzione dell'altezza, ci si trova in cima.

<small>42m</small>
Applicando lo stesso ragionamento in termini economici, si scambia una parte di un bene con l'altro, e si controlla se il nuovo paniere è migliore del precedente. Se è migliore ci si sposta nel nuovo paniere, altrimenti si rimane fermi.

<small>45m</small>
Parentesi: le curve di indifferenza non possono ritornare in alto, altrimenti si viola il principio di non-sazietà.

<small>48m</small>
Se si parte da A e si scambia parte di q<sub>2</sub> per q<sub>1</sub>, arriva ad un paniere migliore, che si trova su una curva di indifferenza più alta. Il consumatore continua a scambiare beni fino a quando la sua posizione non inizia a peggiorare (vuol dire che è andato oltre il paniere ottimale).

A quel punto, si torna indietro, fino a quando la situazione non inizia a peggiorare di nuovo, e così via, fino a quando si trova quel punto dove qualsiasi movimento peggiora la situazione.
<small>È spiegato meglio nel libro a pag. 15.</small>

## Caso in cui ci sono due massimi

<small>58m</small>
Nel caso in cui ci siano due picchi, dove uno è più alto dell'altro, e si applica questo metodo, ci si potrebbe fermare sul picco più basso, e non arrivare mai a quello più alto.

Un monte a forma di "A" è convesso, un monte a forma di "M" non è convesso.

<small>1h 2m</small>
Una curva di indifferenza a "W" non è convessa, perché ha due "cime", e non è possibile determinare quale delle due cime sia il massimo. La convessità delle curve è necessaria per la teoria del consumatore.

Se si ammettono curve di indifferenza concave, si possono avere più equilibri, o equilibri degeneri dove i panieri sono composti solo da un bene.
<small>Questa discussione sull'ipotesi di convessità non è presente nel manuale.</small>

<small>1h 8m</small>
Usando curve di indifferenza convesse, il consumatore è in grado di scegliere un singolo paniere fra tutti i panieri possibili come il paniere che voleva.

## Curva reddito-consumo

<small>1h 10m</small>
Se il reddito aumenta, la retta del vincolo di bilancio si sposta parallelamente, verso destra ed in alto (allontanandosi dagli assi cartesiani). Pertanto, il consumatore sceglierà un nuovo paniere ottimale, sulla base del nuovo vincolo di bilancio e delle curve di indifferenza.
<small>pag. 17</small>

Si svolge un ragionamento analogo in caso di diminuzione del reddito.

Unendo i vari panieri ottimali per ogni livello di reddito, si ottiene la **curva reddito-consumo**, che permette di stabilire una relazione fra il consumo di certi beni, ed il reddito del consumatore.
<small>pag. 17, 18</small>

<small>1h 16m</small>
La curva reddito-consumo sembra esprimere un'idea ovvia, che all'aumento del reddito aumenta sempre anche il consumo.

## Beni normali e beni inferiori

Tuttavia, è possibile ipotizzare che all'aumento del reddito, il nuovo paniere ottimale contenga una quantità minore di un bene rispetto al precedente paniere ottimale, e una quantità maggiore dell'altro bene (la curva reddito-consumo punta verso il basso).

In altre parole, all'aumentare del reddito, il consumatore decide di acquistare un certo bene in proporzione maggiore rispetto a prima.

I **beni normali** sono i beni per i quali l'aumento del reddito porta ad un aumento del consumo, ma nel caso dei **beni inferiori**, vengono consumati solo ai livelli di reddito inferiori.

Ad es., i biglietti dell'autobus sono un bene inferiore rispetto ad usare un taxi, o l'uso di un mezzo proprio.
<small>pag. 18</small>

## Beni complementari

<small>1h 29m</small>
Se il consumatore beve il caffè con lo zucchero. Ci sono due panieri, A ha 1 caffè e 1 zucchero, mentre B ha 2 caffè e 1 zucchero. Per l'ipotesi di non-sazietà il paniere B dovrebbe essere preferito.

Tuttavia, che il consumatore non beve caffè amaro, è come se il paniere B contenesse effettivamente solo 1 caffè (con zucchero), ed è equivalente al paniere A. Un ragionamento analogo si applica allo zucchero, se non è abbinato al caffè non viene consumato.

Unendo i vari panieri che contengono un eccesso di zucchero o caffè si ottiene una curva di indifferenza.

<small>1h 34m</small>
Per ottenere un paniere preferito, è necessario aumentare contemporaneamente la quantità di caffè e zucchero, che sono detti **beni complementari**, perché devono essere utilizzati insieme.
<small>pag. 38, 39</small>

I beni complementari producono una curva di indifferenza dove la tangente deve passare per lo "spigolo", ma attraverso lo spigolo possono passare rette con qualsiasi coefficiente angolare.

Questo significa che il rapporto fra i prezzi è meno rilevante. Spesso uno dei due beni viene regalato, ma l'altro deve essere acquistato.

## Beni perfetti sostituti

<small>1h 40m</small>
Se i beni sono fra loro intercambiabili, ed importa solo il loro numero complessivo, si chiamano **beni perfetti sostituti**, e le loro curve di indifferenza sono lineari.
<small>pag. 39, 40</small>

<small>1h 48m</small>
Il vincolo di bilancio indica quale sia il bene meno costoso, perché passa attraverso il paniere con la quantità massima del bene meno costoso.

Se passa attraverso entrambi i panieri con le quantità massime, vuol dire che i beni hanno un costo uguale.

<!--
vim: spell:spelllang=it
-->

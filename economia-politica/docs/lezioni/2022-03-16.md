# 2022-03-16 - Costi fissi e variabili, costo medio e marginale, costi nel lungo periodo

<video data-date="2022-03-16" data-type="lezione"></video>

## Riassunto: costi contabili e costi economici

<small>11m</small>
Il costo economico permette di contabilizzare una parte dei costi che altrimenti non apparirebbero.

Il costo opportunità è la migliore opportunità rispetto a quello che si sta facendo a quel momento, e serve ad assegnare un prezzo a qualsiasi cosa.

Ad es., nel "Summers memo", si afferma che portare rifiuti inquinanti in paesi poveri è vantaggioso dal punto di vista del costo opportunità, perché hanno un "valore minore".

## Costi fissi

<small>18m</small>
I **costi totali (CT)** di un'impresa possono essere di due tipi, costi variabili (CV) e costi fissi (CF).
<small>pag. 72</small>

I **costi fissi** sono una retta orizzontale.
<small>pag. 72; pag. 73, fig. 3a</small>

<small>21m</small>
Normalmente, i costi fissi sono maggiori di zero anche quando la produzione è zero.
<small>pag. 72</small>

Ad es., un macchinario rappresenta un costo anche se non viene usato.

Tuttavia, ci sono fattori che possono essere zero quando la produzione è zero, e fissi altrimenti, i **costi quasi fissi**.
<small>pag. 72, nota 5</small>

Ad es., l'illuminazione elettrica è un costo fisso quando è accesa, perché non dipende dalla quantità prodotta, ma quanto non si produce nulla perché non ci sono operai, rimane spenta, e quindi il consumo diventa zero.

## Costi variabili

<small>24m</small>
I **costi variabili** sono zero quando la produzione è zero.

La curva dei costi totali è la curva dei CV, spostata in alto all'altezza della curva dei CF.

<small>27m</small>
Dalla curva dei CV, si può leggere il costo per produrre una certa quantità.

## Costo medio

Dividendo i CT per la quantità prodotta, si ottiene il **costo medio di produzione (CMe)**.
<small>pag. 75</small>

<small>30m</small>
La curva del CMe è a forma di U.
<small>pag. 79, fig. 4</small>

## Costo marginale

<small>33m</small>
Il **costo marginale di produzione (CMg)** è dato dal rapporto fra la variazione del costo totale, e della quantità totale.
<small>pag. 74, 75</small>

<center>
&Delta;CMg &equals; &Delta;CT/&Delta;q
</center>

<small>39m</small>
Quando il CMe decresce, il CMg è inferiore al CMe, quando il CMe cresce il CMg è maggiore del Me, e quando non cresce, né decresce, si trovano nello stesso punto.
<small>pag. 79, fig. 4</small>

<small>41m</small>
La curva del CMe e del CMg sono l'inverso delle curve del PMe e PMg.
<small>Cfr. lez. del 14 marzo</small>

<small>44m</small>
Il CV è dato dal numero di lavoratori (L) moltiplicato per lo stipendio (W), pertanto:

<center>
&Delta;CT &equals; W&Delta;L
</center>

I costi fissi rimangono tali, e lo stipendio non cambia. Il CMg può essere scritto come:

<center>
CMg &equals; W&times;(&Delta;L/&Delta;q) &equals; W / (&Delta;q/&Delta;L)
</center>

Dato che &Delta;q/&Delta;L è il PMgL (incremento della produzione a seguito dell'incremento dei lavoratori), si ottiene che:

<center>
CMg &equals; W / PMgL
</center>

<small>48m</small>
Dato che W è fisso, il CMg è inversamente proporzionale a PMgL.
<small>pag. 74, 75</small>

<small>52m</small>
Il PMg varia a secondo di quando il lavoratore è stato inserito all'interno del processo produttivo. Si presuppone che tutti i lavoratori hanno le stesse abilità, e pertanto vengono pagati con lo stesso salario.

<small>1h 1m</small>
La spiegazione economica è che più un lavoratore è produttivo, e meno costa produrre il bene.
<small>pag. 76</small>

<small>1h 3m</small>
La curva del CMe e CMg sono un altro modo di rappresentare la stessa funzione di produzione, dato che sono l'inverso del PMe e PMg.
<small>pag. 79, fig. 4</small>

Secondo il modello neoclassico, l'impresa è una struttura di costi. La funzione di produzione è stata trasformata nella struttura dei costi dell'impresa di breve periodo.
<small>In caso di domanda, l'impresa va rappresentata in funzione dei costi, e non della produzione.</small>

## Anticipazione: i ricavi

<small>1h 7m</small>
L'impresa deve trovare la quantità ottimale da produrre, ossia la quantità che massimizzi la distanza fra i ricavi totali e costi totali. I costi sono conosciuti, e rimane da definire i ricavi.
<small>I ricavi sono spiegati dopo nel libro, ma è utile anticiparli.</small>

I ricavi sono definiti come:

<center>
RT &equals; p &times; q
</center>

<small>1h 10m</small>
Si immagini il caso del produttore di maglioni che decide di vendere il suo prodotto al mercato, si accorge che nessuno sta vendendo il suo stesso prodotto, e decide di venderli ad un prezzo estremamente alto.

Nel secondo scenario, ci sono altre due bancarelle che vendono maglioni, ed il venditore si mette d'accordo con gli altri per vendere il prodotto ad un prezzo leggermente inferiore, ma comunque estremamente elevato.
Tutti i venditori devono essere d'accordo sul prezzo, e non devono abbassarlo per attirare più clienti.

Nel terzo scenario, il mercato è pieno di bancarelle che vendono maglioni, e diventa impossibile mettersi d'accordo con tutti gli altri produttori. Pertanto, il produttore deve vendere il bene al prezzo più basso possibile.

<small>1h 16m</small>
Il primo scenario è un **monopolio**, dove c'è un solo produttore che può chiedere prezzi alti, ma non eccessivamente alti, altrimenti nessuno sarà disposto a comprare.

Il secondo scenario è un **oligopolio**, dove ci sono pochi produttori, che devono chiedere un prezzo più basso di quello che si chiederebbe in un monopolio, altrimenti sulla **curva di domanda** la quantità domandata per un prezzo eccessivamente alto sarebbe troppo ridotta.

L'ultimo scenario è la **concorrenza perfetta**.

L'impresa deve verificare in che tipo di mercato si trova (monopolio, oligopolio o concorrenza perfetta), e che livello di prezzi può chiedere.

Il problema dei ricavi è che anche se la loro definizione è semplice, è difficile determinare il prezzo e la quantità.

## Costi di produzione nel lungo periodo

<small>1h 21m</small>
La differenza fra breve e lungo periodo è che nel lungo periodo, tutti gli input cambiano.
<small>pag. 79</small>

Si immagini il caso di un impresa che ha il CMe minimo quando la quantità prodotta è 30, e che improvvisamente si ritrova a produrre 50 (ad un CMe maggiore rispetto a prima), perché è aumentata la domanda.

L'impresa si chiede se l'aumento sia permanente o meno, e se è permanente, è necessario adeguare l'impresa in modo da raggiungere il nuovo minimo del CMe dove si trova la nuova quantità domandata, ma questo è possibile solo nel lungo periodo.

<small>1h 29m</small>
Il ragionamento può essere ripetuto, e per qualsiasi quantità domandata si può trovare un impianto ottimale. Unendo tutti i punti più efficienti per ogni impianto, si ottiene la curva dei CMe nel lungo periodo è orizzontale.
<small>pag. 80, 81</small>

<small>1h 34m</small>
La curva dei CMe è orizzontale perché si presuppone che i rendimenti di scala siano costanti.
<small>pag. 79--81</small>

<small>1h 39m</small>
Se i rendimenti di scala non sono costanti, all'inizio l'impresa avrà rendimenti di scala crescenti, perché la grande quantità prodotta riduce il CMe, fino ad un minimo, ma mano a mano che l'impresa cresce, i costi amministrativi aumentano sempre di più, che aumentano di nuovo.
<small>pag. 82</small>

La curva dei costi pertanto diventa di nuovo ad "U".
<small>pag. 81, fig. 6</small>

<!--
vim: spell:spelllang=it
-->

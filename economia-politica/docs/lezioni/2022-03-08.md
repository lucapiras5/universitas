# 2022-03-08 - Surplus del consumatore, elasticità

<video data-date="2022-03-08" data-type="lezione"></video>

## Riassunto: surplus del consumatore

<small>2m</small>
Il surplus del consumatore viene calcolato sulla base della curva di domanda inversa, che rappresenta la disponibilità a pagare del consumatore.

Il surplus è stato calcolato come un triangolo, perché la curva di domanda è stata disegnata come una retta, il che rende calcolare l'area compresa sotto la curva più semplice.

<small>7m</small>
Se la curva di domanda fosse una curva, sarebbe necessario usare un'integrale.

Il surplus può essere calcolato anche all'interno di un intervallo, e se prima l'area era un triangolo, dopo diventa un trapezio.

<small>12m</small>
Il surplus è uno strumento che sarà usato in seguito per effettuare delle misurazioni.

## Variazione contemporanea di p<sub>1</sub> e p<sub>2</sub> nel vincolo di bilancio

<small>13m</small>
Gli esercizi di statica comparata sono fatti *ceteris paribus*, ossia cambiando solo una variabile, e mantenendo tutte le altre invariate.

<small>16m</small>
Se p<sub>1</sub> e p<sub>2</sub> variano nella stessa proporzione (ad es., entrambi del 10%), la retta di bilancio si sposta orizzontalmente, come se fosse variato R.

<small>20m</small>
Bisogna distinguere fra "reddito nominale" e "reddito reale". Il primo è quello indicato sulla busta paga, il secondo rappresenta il potere di acquisto.

Può accadere che anche se aumenta il reddito reale, il potere di acquisto rimane costante, se il prezzo dei prodotti aumenta nella stessa proporzione.

L'aumento dei prezzi è chiamato inflazione, e ha lo stesso effetto di avere un reddito più basso.

## Elasticità

<small>24m</small>
A parità di un aumento assoluto di un valore, l'aumento relativo è diverso, a seconda del valore di partenza.

<small>34m</small>
Il calcolo dell'elasticità si calcola come una variazione percentuale della quantità, divisa per la variazione percentuale del prezzo:

&epsilon; = (&Delta;Q/Q) / (&Delta;p/p)

Dove &Delta; rappresenta la variazione tra il valore finale ed il valore iniziale.
<small>pag. 25</small>

<small>39m</small>
Dato che dividere due frazioni significa moltiplicare la prima per l'inverso della seconda, e nelle moltiplicazioni vale la proprietà commutativa, l'equazione può essere riscritta come:

&epsilon; = (&Delta;Q/&Delta;p) &times; (p/Q)
<small>pag. 26</small>

## Rapporto &Delta;Q/&Delta;p

<small>41m</small>
Data una curva di domanda, e due punti A e B, per spostarsi dal primo al secondo si deve effettuare uno spostamento lungo gli assi, che può essere misurato come &Delta;Q (segmento da CB) e &Delta;p (segmento da AC).
<small>La spiegazione relativa alla tangente non è necessaria.</small>

<small>50m</small>
Maggiore è il rapporto CB/AC, ossia il rapporto &Delta;Q/&Delta;p, e maggiore è l'inclinazione della curva di domanda.

Presi altri due punti B e C sulla curva di domanda, il rapporto &Delta;Q/&Delta;p rimane costante, perché l'inclinazione della retta non cambia.

## Rapporto p/Q

<small>54m</small>
Considerando la seconda parte dell'equazione dell'elasticità, il rapporto p/Q, nel punto B, che si trova più in alto, p è grande, mentre Q e piccolo, quindi il rapporto sarà grande.

Nel punto C, che si trova in basso, si verifica la situazione opposta, con p piccolo e Q grande, ed il rapporto sarà piccolo.

Nel punto D, che si trova sull'asse Q, e quindi ha Q = 0, il rapporto sarà sempre 0, e quindi l'elasticità è nulla.

Nel punto A, che si trova sull'asse p e ha Q = 0, l'elasticità è infinita.

L'elasticità varia per ogni punto della funzione, e varia da un massimo (infinito) ad un minimo (0).
<small>pag. 27</small>

## Curva perfettamente elastica ed anelastica

<small>1h 3m</small>
Date due curve di domanda D<sub>A</sub> e D<sub>B</sub>, che si intersecano nel punto A, tali che D<sub>A</sub> sia più inclinata orizzontalmente, e D<sub>B</sub> sia più inclinata verticalmente, allora &epsilon;<sub>DA</sub> &gt; &epsilon;<sub>DB</sub>.

<small>1h 8m</small>
In altre parole, l'elasticità può essere misurata anche in termini di inclinazione della funzione.

Quando l'elasticità aumenta, la curva diventa sempre più orizzontale, perché piccoli variazioni del prezzo comportano grandi variazioni della quantità.

L'elasticità aumenta sempre di più fino ad arrivare al caso estremo dove la curva è piatta, e l'elasticità è infinita. Nel caso opposto, la curva perfettamente anelastica è verticale.

Tra i due casi estremi, le curve anelastiche hanno un'elasticità inferiore a 1, mentre quelle elastiche hanno un'elasticità maggiore di 1.
<small>pag. 28</small>

## Elasticità di breve e lungo periodo

<small>1h 13m</small>
Se aumenta il prezzo dell'elettricità, nel breve periodo si cerca di modificare i comportamenti per ridurre l'uso dei beni che già si possiedono.

Nel lungo periodo, quando diventa necessario sostituire i beni, si sceglieranno beni più efficienti dal punto di vista energetico.

<small>1h 21m</small>
Se aumenta il prezzo della benzina, nel breve termine si modificano le abitudini per cercare di consumare meno, ma nel lungo termine, quando diventa necessario cambiare la macchina, si compra una macchina che consuma di meno.

<small>1h 23m</small>
Nel breve periodo, la quantità domandata del bene carburante diminuisce, a causa dell'aumento del prezzo, e nel lungo periodo diminuisce ulteriormente, perché si comprano beni più efficienti.

Pertanto, la curva di domanda diventa più piatta, e l'elasticità di lungo periodo è maggiore di quella di breve periodo.
<small>pag. 29, 30</small>

## Elasticità dei beni durevoli

<small>1h 27m</small>
Se aumenta il prezzo del frigorifero, o dell'automobile, invece che dell'energia elettrica o del carburante, nel breve periodo si ridurranno gli acquisti.

I consumatori aspetteranno fino a quando il bene diventa inutilizzabile per sostituirlo, e nel lungo periodo, la domanda aumenterà di nuovo.

Pertanto, per i beni durevoli l'elasticità di lungo periodo è minore di quella di breve periodo.
<small>pag. 30, 31</small>

<small>1h 32m</small>
Si può determinare l'elasticità dei beni, nel breve e lungo periodo.
<small>pag. 31, box 3</small>

<!--
vim: spell:spelllang=it
-->

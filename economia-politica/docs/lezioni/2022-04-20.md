# 20 aprile

## Riassunto (2m)

Dal punto di vista macroeconomico, la stessa transazione ha effetti diversi rispetto al punto di vista microeconomico.

Ad es., dal punto di vista microeconomico, dare del denaro a qualcuno varia i rispettivi vincoli di bilancio, ma dal punto di vista macroeconomico non cambia nulla.

**L'offerta** viene intesa come offerta aggregata, la produzione di tutti i beni e servizi prodotti, detta **PIL**.

Il **PIL è la variabile macroeconomica più importante**.
È un indicatore di tipo quantitativo, basato sull'assunto che i consumatori non siano mai sazi, e che ogni aumento del PIL sia sempre preferibile.

Nel PIL vengono solo considerati **beni e servizi prodotti**, ma non le **esternalità** (positive e negative).

## Ruolo degli economisti durante la seconda guerra mondiale (15m)

Durante la seconda guerra mondiale, era necessario produrre armi e risorse per la guerra, ed esistevano commissioni in ogni paese per dirigere la produzione.

Kuznets aveva creato il concetto di **contabilità nazionale**, e aveva creato un metodo per calcolare quante risorse consumava ogni industria, per produrre ogni prodotto.

Robert Nathan era uno studente di Kuznets, ed era a capo della commissione, e chiama Kuznets per aiutarlo a decidere quanti materiali servissero.

Kuznets afferma che la produzione nazionale era inferiore rispetto a quanto richiesto dalla commissione, e riesce a convincerla di rimandare l'intervento fino a quando la produzione fosse possibile.
<small>box 1 a pag. 290, 291</small>

## Concetto di PIL (24m)

Il PIL è il **valore dei beni e servizi finali, prodotti in un certo intervallo di tempo, in un certo ambito territoriale**.
<small>pag. 291</small>

## Beni finali (27m)

Nel caso dei beni intermedi (ad es., la farina per gli spaghetti), se si somma il valore di tutta la farina e di tutti gli spaghetti, si sta contando il valore della farina utilizzata per produrre spaghetti due volte.

Pertanto, uno dei metodi per calcolare il PIL era di considerare solo il **valore dei beni e servizi finali**.

Quando un contadino semina del grano, e quando il grano viene macinato dal mulino in farina, questi passaggi **aggiungono valore**, ed il PIL può essere visto come la **somma dei valori aggiunti**.
<small>pag. 291, 292</small>

## Carattere lordo (37m)

Il PIL è il prodotto interno **lordo**, perché include anche gli **ammortamenti**.

Il **prodotto interno netto (PIN)** è definito come:

<center>
PIN &equals; PIN &minus; A
</center>

Gli **ammortamenti** possono essere visti come un **costo** (le somme da mettere da parte nel tempo per sostituire i macchinari nel futuro), o come un **deprezzamento** del bene nel tempo.
<small>pag. 292</small>

## Intervallo di tempo (44m)

Il **PIL è un flusso**, e deve essere misurato all'interno di intervalli di tempo.

**L'intervallo tipico per il PIL è l'anno**, ma può essere misurato per intervalli diversi.
<small>pag. 293</small>

Il PIL viene misurato di anno in anno perché:
<small>Non nel libro</small>

* Un tempo era più difficile da calcolare.
* Perché la distribuzione di giorni festivi (non lavorativi) influisce in maniera maggiore su periodi più brevi. Ad es., le domeniche e giorni di festa possono coincidere o no.
* Perché alcune attività sono stagionali. Ad es., la produzione di colombe o panettoni.

In Italia, il PIL è calcolato dall'ISTAT.
<small>pag. 293</small>

## Quantità effettivamente prodotta (51m)

Il PIL fa riferimento ai beni e servizi effettivamente prodotti (nuovi), e non a beni già esistenti (usato).

Nel caso di acquisto di una casa, partecipa al PIL solo in termini di remunerazione per l'intermediazione, perché l'edificio era già esistente.
<small>pag. 292, 293</small>

## Andamento del PIL (53m)

Il calcolo del PIL ogni tre mesi o ogni anno permette di valutare l'andamento congiunturale del sistema economico.
<small>pag. 293</small>

## Ambito territoriale (55m)

Il PIL viene prodotto da **tutti i residenti** in un certo territorio, perché è un **prodotto interno**.

Il **reddito nazionale lordo (RNL)** è definito come:

<center>
RNL &equals; PIL &plus; RNX
</center>

Ad es., nel caso dell'Italia, non tutti i cittadini italiani sono residenti in Italia, e viceversa, in Italia sono presenti anche cittadini stranieri.

Per calcolare il **RNX (redditi netti dall'estero)** si fa il saldo (sottrazione) fra i redditi degli italiani all'estero, e i redditi percepiti dai cittadini stranieri.

Normalmente, la differenza fra PIL e RNL è normalmente piccolo, ossia RNX tende ad essere vicino a zero.

Tuttavia, in paesi in cui l'RNX è grande ed il PIL è piccolo (ad es., paesi in cui molti residenti lavorano all'estero, ma poche persone dall'estero vanno in quel paese), la differenza fra PIL e RNL sarà significativa.
<small>pag. 293</small>

## PIL e benessere (1h 8m)

Il PIL considera elementi che non andrebbero considerati, e non considera elementi che andrebbero considerati.

Ad es., se si è fermi in una coda, il PIL aumenta per il consumo di carburante.
Se si tampona la macchina davanti ed il guidatore finisce in ospedale, il PIL aumenta perché diventa necessario comprare parti di ricambio, lavoro per riparare la macchina, i trattamenti medici, etc.
<small>pag. 294, 295</small>

Il **benessere equo e solidale (BES)** è stato introdotto in Italia.
<small>pag. 297, 298</small>

**Easterlin** ha misurato la felicità delle persone e lo ha correlato al PIL, e ha scoperto che aumenti del PIL diminuiscono il benessere.

Per l'economia ortodossa, la spiegazione è di ricorrere ad elementi psicologici, come l'assuefazione al nuovo livello di benessere, o il confrontare il proprio reddito (se rimane costante) con quello del gruppo di riferimento (che aumenta).
Non è possibile misurare il benessere in maniera assoluta, ma solo in relazione a qualcos'altro.
<small>box 2, pag. 298</small>

## Contabilità ambientale (1h 16m)

Negli anni '70 e '80 del secolo pretendente si è iniziato ad introdurre elementi ambientali all'interno della contabilità.

Affianco alla contabilità nazionale è stata aggiunta una contabilità satellite, la **contabilità ibrida**, la **NAMEA**, che tiene conto anche dell'inquinamento prodotto.
<small>pag. 299</small>

## (1h 21m)

Nel caso di una nazione che produce due prodotti, a due prezzi, il PIL è dato da:

<center>
Y &equal;
p<sub>1</sub> &times; q<sub>1</sub>
&plus; 
p<sub>2</sub> &times; q<sub>2</sub>
</center>

Ad es., nell'anno 2000, il PIL è dato da:

<center>
PIL<sub>2000</sub>
&equals; 10 &times; 100 &plus; 40 &times; 25
&equals; 2000
</center>

Nell'anno successivo, il PIL<sub>2001</sub> è 4000.
L'aumento del PIL può essere dovuto sia ad una variazione delle quantità dei beni, che del loro prezzo:

<center>
PIL<sub>2001</sub>
&equals; 4000

&equals; 10 &times; 200 &plus; 40 &times; 50

&equals; 20 &times; 100 &plus; 80 &times; 25
</center>

La prima situazione è preferibile, perché aumenta la quantità prodotta, mentre la seconda situazione è peggiore, perché i prezzi sono raddoppiati.

Bisogna distinguere fra il **PIL nominale ed il PIL reale**.
<small>pag. 300</small>

Ad es., considerando il **potere di acquisto**, se il reddito aumenta del 10&percent; allora aumenta anche il benessere, perché si possono acquistare più beni.
Tuttavia, se aumentano anche i prezzi del 10&percent;, allora il benessere ritorna al livello precedente.

Pertanto, anche se il **reddito nominale** è aumentato da 1000 a 1100, il **reddito reale** non è cambiato, perché si possono acquistare meno beni.
<small>Non nel libro</small>

Per verificare se il PIL<sub>2001</sub> è aumentato a causa dei prezzi o della produzione, si moltiplica la produzione dei beni del 2001 con i prezzi dei beni nel 2000.

Quando si usa il **PIL reale**, si tengono i **prezzi costanti**, e si verifica se sono aumentate le quantità,

Quando si usa il **PIL nominale**, possono variare anche i prezzi, e quindi il PIL maggiore non corrisponde necessariamente ad un aumento della quantità.
<small>pag. 300, 301</small>

<!--
vim: spell:spelllang=it
-->

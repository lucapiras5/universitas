# 2022-03-28 - Scelta di produzione nel lungo periodo, eccesso di domanda e di offerta

<video data-date="2022-03-28" data-type="lezione"></video>

## Scelta di produzione nel lungo periodo

<small>48m</small>
Nel mercato in concorrenza perfetta non ci sono barriere all'entrata.
Nel lungo periodo, nuove imprese entrano nel mercato, e la curva dell'offerta si sposta verso destra.
L'aumento della produzione diminuisce il prezzo di equilibrio, e quindi il profitto delle altre imprese.
<small>pag. 153, fig. 9</small>

<small>55m</small>
Le imprese continueranno ad entrare fino a quando ci sarà un incentivo per farlo, ossia fino a quando è possibile ottenere un extraprofitto.
Quando le imprese possono solo ottenere un profitto normale, ossia quando il prezzo è uguale al CMe, smettono di entrare.
Nel lungo periodo, il prezzo che si determina per il bene è il prezzo più basso possibile che si può stabilire, perché permette di mantenere costante il numero di imprese.
<small>pag. 133, 134</small>

<small>59m</small>
Se ipoteticamente altre imprese si unissero, il prezzo scenderebbe sotto i CMe, e quindi le imprese uscirebbero.
Se le imprese escono, il prezzo sale, e quindi altre imprese si uniscono, e lo abbassano.

Pertanto, il prezzo p è un **prezzo di equilibrio stabile**.
Inoltre, essendo **tangente alla curva CMe**, significa che le imprese stanno producendo nella **maniera più efficiente possibile**.
<small>pag. 134</small>

Pertanto, non solo le imprese stanno producendo esattamente la quantità domandata dal consumatore, ma lo stanno facendo anche al prezzo minore possibile.
<small>pag. 135</small>

## "Mano invisibile" di Smith

<small>1h 3m</small>
Adam Smith ha dato due contributi fondamentali all'economia. Il primo è la divisione del lavoro.

Il secondo è l'idea che nonostante i produttori vogliano **vendere il bene al prezzo maggiore possibile**, la forza della concorrenza li spinge come una **mano invisibile** a chiedere il **prezzo minore possibile**.

<small>1h 6m</small>
La concorrenza perfetta impone di vendere i prodotti al prezzo più basso, e a produrre nella maniera più efficiente.
Le imprese stanno producendo senza extraprofitto, e sono in numero costante.
L'equilibrio nel mercato in concorrenza perfetta è definito **Pareto-ottimale**.

Inoltre, il mercato in concorrenza perfetta sta **allocando i beni nella migliore maniera possibile**.

## Eccesso di domanda e di offerta

<small>1h 9m</small>
Se c'è un eccesso di domanda, le imprese sono disposte a produrre di più, ma solo ad un prezzo più elevato, per coprire i CMg più elevati.

Viceversa, se c'è un eccesso di offerta (le imprese producono di più), i consumatori sono disposti ad acquistare, ma solo se il prezzo scende.
<small>pag. 140--142</small>

<small>1h 15m</small>
Ad es., supponiamo che il grano costa $50/T in Australia, e $100/T in Europa.
I costi di trasporto sono bassi e rendono vantaggioso comprare il grano dall'Australia.

Questa operazione crea un eccesso di domanda in Australia, che aumenta il prezzo, ed un eccesso di offerta in Europa, che lo abbassa.
Gli speculatori riequilibrano i prezzi nei due mercati, fino a quando non sarà più conveniente importare grano.

<small>1h 22m</small>
Una parte degli economisti ha fatto un'analisi di tipo **istituzionalista**, fondata sulle istituzioni.
Le istituzioni sono convenzioni sociali che **limitano il comportamento** delle persone, ma all'interno della costrizione, **dà la libertà massima** di fare quello che l'agente desidera.

<small>1h 29m</small>
Gli assetti istituzionali dei vari paesi sono diversi, e possono esistere **differenze persistenti** che **limitano la possibilità di creare eccessi di domanda e di offerta**.

In questi casi, si possono introdurre delle innovazioni tecnologiche che permettono di produrre beni di valore maggiore, che permettono anche di pagare salari maggiori. Un paese può anche decidere di abbassare il costo del lavoro.

<!--
vim: spell:spelllang=it
-->

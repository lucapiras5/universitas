# 2022-04-04

<video data-date="2022-04-04" data-type="lezione"></video>

## Tipi di esternalità

Sono il terzo caso di fallimento del mercato.
Sono modalità per cui il comportamento dei consumatori viene modificato, senza che transitino per il mercato.
Ossia, non sono regolate dal sistema dei prezzi (il mercato è un sistema di prezzi).

Negli equilibri economici parziali, si usa la clausola ceteris paribus per considerare l'equilibrio in un singolo mercato, ed ignorare gli altri.
Negli equilibri economici generali, si devono considerare i mercati che costituiscono gli input della produzione.
Ad es., chi produce maglioni dipende dal mercato della lana, che dipende dal mercato delle pecore, etc.

In generale, tutto passa attraverso un mercato.

Si immagini il caso di un fiume che scorre e alimenta il bisogno idrico di una città.
Dopo avere pagato una spesa fissa per le tubature necessarie, l'acqua è gratuita.

Successivamente, si aggiunge un'impresa, e la legge gli permette di scaricare rifiuti nel fiume.
L'acqua diventa inquinata, e diventa necessario installare un impianto di depurazione.
L'impianto prevede dei costi di manutenzione periodici per il cambio dei filtri.

Pertanto, l'acqua adesso ha un costo positivo per i cittadini.
Tuttavia, l'aumento dei prezzi non è transitato attraverso il mercato.
<small>pag. 167, 168</small>

Ad es., si immagini di prenotare una cena al ristorante, e si possono verificare tre scenari.
Se il ristorante è pieno, la persona dovrà aspettare.
A seconda di come viene accolti, la soddisfazione può essere superiore (ad es., la persona aspetta al bar e gli viene offerto da bere), o inferiore (la persona deve aspettare fuori dal ristorante, in piedi).
Il caso ideale è di arrivare e potersi sedere subito.

Un altro caso è il benessere che deriva dal fatto che il vicino tiene il suo giardino in ordine.
<small>pag. 168</small>

Ad es., se un'impresa introduce un processo produttivo più efficiente, dopo un certo periodo di tempo le altre imprese copieranno la nuova tecnologia (reverse engineering), ed il vantaggio della prima impresa viene meno.
<small>pag. 167</small>

Riassumendo, è possibile distinguere fra **esternalità positiva** (il benessere è maggiore), **esternalità negativa** (il benessere è minore), che possono avvenire nel **consumo** o nella **produzione**.
<small>pag. 167, 168</small>

Nel caso dell'impresa che viene imitata dai concorrenti, il produttore è **incapace di appropriarsi del risultato di innovazione**.
Questo tipo di esternalità per la società è positiva, perché riduce i prezzi.

## Esternalità nel consumo

Sulla curva di domanda, si trova la disponibilità a pagare dei consumatori per una certa quantità.

Per valutare l'effetto dell'esternalità, è necessario considerare la figura del **pianificatore saggio**.
È un soggetto che è in grado di valutare l'impatto dell'esternalità, e che sa che in caso di un'esternalità negativa, il valore previsto dal singolo è inferiore a quello effettivo.
<small>pag. 169</small>

Il pianificatore saggio può determinare il valore al netto dell'esternalità negativa per tutti i punti della curva di domanda.
Si crea la **curva di domanda del pianificatore saggio**, che è spostata verso sinistra per le esternalità negative.
Lo stesso ragionamento può essere fatto in caso di **esternalità positive**, dove la curva di domanda del pianificatore saggio è **spostata verso destra**.
<small>pag. 169; pag. 170, fig. 1</small>

In **entrambi i casi, l'equilibrio di mercato** (dato dalla curva di domanda originale) **non coincide con l'equilibrio Pareto-ottimale**, che invece considera la curva di domanda del pianificatore saggio.
<small>pag. 171</small>

## Esternalità nella produzione

Considerando la curva di offerta, ossia i costi in cui incorre l'impresa.

Se l'impresa produce acqua sporca, ed è tenuta ad installare un sistema di purificazione dell'acqua, avrebbe un costo marginale più elevato.
La curva del pianificatore saggio si sposta in alto a sinistra, e nel punto di equilibrio di mercato l'impresa sta **producendo troppo** nel caso di **un'esternalità negativa**.
<small>pag. 172, 173; pag. 173, fig. 6</small>

Nel caso di **esternalità positiva**, nel punto di equilibro l'impresa sta producendo **troppo poco**, e a parità di prezzo, potrebbe produrre di più.
<small>pag. 172; pag. 173, fig. 5</small>

La presenza di esternalità positiva è sfavorevole per le imprese, perché le innovazioni di un'impresa vengono copiate dalle altre.
In un mercato in concorrenza perfetta, si produce meno innovazione di quella che è socialmente desiderabile.
<small>pag. 172</small>

[Calcolo delle esternalità nella ricerca e sviluppo]
<small>pag. 174, box 1</small>

## Internalizzazione

La prima soluzione al problema delle esternalità è di espandere l'impresa, in modo da includere anche l'esternalità, in modo che si possa trovare un equilibro fra i due.
<small>pag. 174, 175</small>

Portando il ragionamento al limite, diventa necessario internalizzare ogni singolo fenomeno, ma si arriverebbe a creare un'impresa unica.
<small>pag. 175</small>

## Tassa pigouviana e permessi di inquinare

Nel caso di **esternalità negativa**, si può inserire una **tassa di valore pari all'esternalità**, così che la curva si sposti e coincida con quella del pianificatore saggio.
<small>pag. 176<small>

Nel caso di **esternalità positiva**, si usa una **tassa negativa, ossia un sussidio**, che permette di spostare la curva di offerta verso quella del pianificatore saggio.
Il **problema dell'imposta pigouviana** è di determinare con precisione il valore della tassa o sussidio.
<small>pag. 178; *Parole*, cap. 10</small>

I **permessi ad inquinare** sono la seconda soluzione, che consiste nel vendere i permessi di inquinare alle imprese.
Si prevede così un tetto massimo per l'inquinamento (dato dal numero dei permessi).
Per le imprese l'inquinamento diventa un costo quantificabile.
Se le imprese sono in grado di ridurre la quantità di inquinamento, possono vendere i permessi inutilizzati su un mercato secondario.
<small>pag. 178--180</small>

## Potere di mercato

In un mercato in concorrenza perfetta, le imprese non hanno la capacità di cambiare il prezzo.
Tuttavia, in pratica i mercati in concorrenza perfetta non sono comuni, e le imprese desiderano acquisire il **potere di mercato**.

Il **potere di mercato** consiste nella **capacità di influenzare il prezzo**.
<small>pag. 218</small>

**L'elasticità della domanda** in un mercato in concorrenza perfetta è infinita (piatta).
Più la curva è elastica, e più consumatori si perdono se si aumenta il prezzo.

Se l'elasticità è bassa, o si stanno vendendo beni di prima necessità (che vengono acquistati anche se aumenta il prezzo), o il produttore è un monopolista.
All'aumentare del numero di imprese, l'elasticità aumenta ed il potere di mercato diminuisce, perché con un aumento del prezzo si perdono più consumatori.
<small>pag. 218</small>

Il **numero di imprese** di per sé non è sufficiente, bisogna anche controllare la **distribuzione del potere di mercato** fra le imprese.
**L'indice di concentrazione** si calcola considerando la quota di mercato controllata da un certo numero fra le imprese più grandi.
<small>pag. 219</small>

Il potere di mercato dipende anche dal **grado di interazione** fra le imprese.
Anche un mercato con numerose imprese può diventare un monopolio se tutte le imprese si mettono d'accordo.
<small>pag. 219</small>

<!--
vim: spell:spelllang=it
-->

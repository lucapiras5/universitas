# 13 aprile

## Tassazione

Il cap. 6 riguarda l'economia normativa.

L'analisi positiva riguarda valutazioni oggettive, l'analisi normativa riguarda valutazioni soggettive.
<small>pag. 265, 266</small>

Un enunciato di economia normativa è affermare che il prezzo di equilibrio in concorrenza perfetta per un bene che tutti dovrebbero essere in grado di comprare è "troppo alto".
Pertanto, sarebbe opportuno imporre un prezzo massimo.
<small>pag. 271</small>

In questo caso, si crea un eccesso di domanda.
A quel prezzo, i consumatori sono disposti ad acquistare molto, i produttori sono disposti a produrre poco.
Pertanto, il prodotto costa poco, ma se ne produce anche poco.
<small>pag. 271, fig. 2</small>

Calcolando il surplus, sia i consumatori che i produttori incorrono in una perdita secca, come nel monopolio.
<small>pag. 272</small>

L'analisi positiva dice solo che la perdita secca rappresenta un costo per la società.
È l'analisi normativa che deve decidere se la società deve farsi carico di quel costo o meno.
<small>pag. 272</small>

La perdita secca è spiegata dal fatto che rispetto alla concorrenza perfetta, si perdono dei consumatori che avevano una disponibilità a pagare superiore al prezzo (segmento EF) e dei produttori che potevano produrre a costi inferiori rispetto al prezzo (segmento CE).

Quando c'è una scarsità di beni, le code servono a dimostrare la disponibilità a pagare, in termini di costo opportunità.
Chi è disposto ad arrivare presto o aspettare più a lungo dà a quel bene un valore maggiore di chi arriva tardi, o aspetta di meno.

Il surplus del produttore diminuisce sicuramente.
Il consumatore ottiene una parte di surplus, e ne perde un'altra, quindi bisogna valutare la variazione di surplus caso per caso.

## Imposizione di un prezzo minimo

Se si impone un prezzo minimo, le imprese saranno disposte a produrre molto e i consumatori a comprare poco.
Il prezzo minimo può essere imposto per garantire un minimo salariale.
<small>pag. 273, 274</small>

L'analisi del surplus dimostra che c'è comunque una perdita secca rispetto alla concorrenza perfetta, ed un trasferimento di surplus dal consumatore al produttore.
<small>pag. 274</small>

Dato che c'è un eccesso di produzione, e che il prezzo non può scendere per permettere a più consumatori di acquistare l'eccedenza, lo Stato può acquistare la parte invenduta.
<small>pag. 275</small>

Ad es., lasciato al libero mercato, il prezzo del grano sarebbe molto basso, data l'enorme domanda.

Tuttavia, il prezzo del grano determina il reddito degli agricoltori, e se il reddito diventa troppo basso, gli agricoltori decidono di uscire dal mercato.

La soluzione dello Stato è di acquistare il bene e di stoccarlo.
Quando c'è un eccesso di domanda, la scorta viene immessa sul mercato, e quando c'è un eccesso di offerta, l'eccesso viene comprato e aggiunto alla scorta.
Questo permette di mantenere il prezzo stabile intorno al livello minimo, ed il nuovo punto di equilibrio diventa L.
<small>pag. 275, fig. 5</small>

In questo caso, il surplus dei produttori aumenta del triangolo CLG, e la spesa è uguale al prodotto della quantità acquistata, per il prezzo p<sub>min</sub>.

Un'alternativa sarebbe di non comprare la parte invenduta, ma di consegnare ad ogni produttore la sua parte di surplus.

Esistono vari modi per sostenere i redditi agricoli.

L'elasticità influenza il risultato allo stesso modo dell'imposizione di un prezzo massimo.

## Macroeconomia

La microeconomia tratta dei singoli agenti, mentre la macroeconomia misura variabili che riguardano il livello della popolazione.

Ad es., la disoccupazione, l'inflazione, etc.

## Reddito

Il benessere in economia è misurato dal punto di vista materiale.
Maggiore è la quantità dei beni che l'agente ha, e maggiore è il suo benessere.

Dal punto di vista macroeconomico, si misura quanti beni e servizi vengono prodotti all'interno di una nazione.

A livello microeconomico, se un agente dà denaro ad un altro, si spostano i vincoli di bilancio di entrambi.

Invece a livello macroeconomico, se il sistema è chiuso, gli scambi fra agenti sono irrilevanti, perché il bilancio totale rimane lo stesso.

## Circuito del reddito

In un sistema economico ci sono due tipologie di agenti, le imprese e le famiglie.

Le imprese producono beni per venderli alle famiglie.
In cambio, le famiglie devono trasferire alle imprese una spesa.

Ad es, se le imprese danno alle famiglie €1M di beni, le famiglie devono dare alle imprese €1M.
<small>pag. 288</small>

## Variabili di flusso e variabili di stock

I beni e la spesa sono **variabili di flusso**, ossia possono essere **misurate solo in un intervallo di tempo**.
Ad es., il reddito è una variabile di flusso, perché viene pagato ogni mese.

Le **variabili di stock** sono misurate **in un istante**.
Ad es., il patrimonio è una variabile di stock.
<small>pag. 288, 289</small>

## Bilanciamento nel circuito del reddito

Le famiglie forniscono lavoratori alle imprese, e le imprese pagano un salario ai lavoratori.

Questo è il **circuito del reddito**.
<small>pag. 288, fig. 1</small>

A livello macroeconomico, i vari flussi che circolano nel sistema si devono bilanciare.

Il flusso del reddito deve essere uguale al flusso della spesa.
Ad es., se una persona guadagna €1000, può spendere €1000.
Questo al netto del risparmio, che viene ignorato perché complicherebbe l'esposizione.

Il flusso dei beni deve essere uguale al flusso della spesa.
Pertanto, i flussi del reddito, spesa e beni sono uguali.

Il flusso del lavoro rimane per conto suo, perché è difficile trasformare le persone in un prezzo, mentre per i beni basta moltiplicare la quantità per il loro prezzo.
<small>Non nel libro</small>

## Tipi di flussi, PIL

Il **circuito interno sono flussi materiali** (persone o beni), mentre il **circuito esterno sono flussi monetari** (reddito o spesa, in €).
<small>pag. 288, fig. 1</small>

In un contesto nazionale, il **flusso dei beni e servizi** indica il **benessere materiale** delle famiglie nel corso di un periodo di tempo, e viene chiamato **Prodotto Interno Lordo, PIL**.

Il PIL **non** è un indicatore della **ricchezza**, che invece è una variabile di stock, ma un indicatore di **benessere** della società.

Il **PIL** può essere visto come il **lato dell'offerta**, ed il **flusso della spesa** è il **lato della domanda**.

Il PIL può essere visto da **tre punti di vista diversi**:
come i beni e servizi prodotti,
come la spesa dei consumatori per acquistare quei beni,
come i redditi che sono stati prodotti per produrre quel bene.
<small>pag. 289</small>

I tre flussi (beni, spesa, reddito) devono essere uguali.

## Calcolo del PIL

Immaginiamo che ci siano due imprese.

La prima impresa è un mulino, che paga salari agli operai (€5K), paga imposte allo Stato (€1K), e produce farina (€20K).
Una parte della farina viene venduta direttamente al pubblico (€5K), il resto viene venduto ad un pastificio (€15K).

La seconda impresa è il pastificio, che paga salari (€7K), imposte (€2K), spende per acquistare la farina (€15K), e produce spaghetti (€40K).

## PIL come differenza tra valore delle vendite e dei beni intermedi

Se si sommano le vendite delle due imprese, si ottiene €20K &plus; €40K &equals; €60K.
Tuttavia, in questa maniera si sta contando due volte il valore della farina venduta al mulino.

Il valore della farina è già contenuto nel prodotto finale, e va tolto, per evitare le **duplicazioni**.
Pertanto, il PIL è €60K &minus; €15 &equals; €45K.
<small>pag. 289, 290</small>

## PIL come somma dei redditi

I salari pagati dal mulino sono €5K, quelli del pastificio €7K, insieme sono €12K.

I profitti sono dati dai ricavi totali meno i costi totali, che per il mulino sono €14K, e per il pastificio sono €16K, e insieme sono €30K.

Tasse e imposte sono €1K e €2K, insieme sono €3K.
Sommando insieme le tre componenti si ottiene €45K.
<small>pag. 290</small>

## PIL come spesa degli utilizzatori finali

La spesa delle famiglie sarà €40K per gli spaghetti, e €5K per la farina, e quindi €45K in totale.
<small>pag. 290</small>

## Beni intermedi

Se non si escludono le duplicazioni, si calcola quanto viene prodotto in generale dal sistema, e non quanto viene messo a disposizione delle famiglie.

Ad es., il legno viene prodotto, ma generalmente arriva alle famiglie nella forma di mobili, quindi la parte di produzione di legno trasformata in mobili non fa parte del PIL.

I sistemi economici producono due tipi di beni, i **beni finali**, da non confondere con i beni finiti, che sono messi a disposizione delle famiglie, ed i **beni intermedi**, che sono utilizzati per produrre altri beni.

<!--
vim: spell:spelllang=it
-->

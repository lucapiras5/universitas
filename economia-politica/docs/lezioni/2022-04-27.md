# 27 aprile

## Riassunto (3m)

L'inflazione si misura come il tasso di variazione del deflatore del PIL:

<center>
&pi;<sub>t</sub> &equals; (P<sub>t</sub> &minus; P<sub>t &minus; 1</sub>) / P<sub>t</sub>
</center>

L'inflazione genera problemi di **asimmetrie** fra creditori e debitori nel loro potere di acquisto nel tempo, ed è il motivo per cui i debiti sono spesso **indicizzati** al tasso di inflazione, per **mantenere il potere di acquisto**.

## Deflazione (8m)

La **deflazione** è il contrario dell'inflazione, e consiste nella **diminuzione dei prezzi**.
<small>pag. 305</small>

Tuttavia, mentre la diminuzione dei prezzi è un vantaggio per i consumatori, è un **problema dal punto di vista delle imprese**, perché saranno costrette a produrre sempre di meno, se non anche chiudere.

L'inflazione è utile, ma non deve essere eccessiva.
Un tasso di inflazione basso permette alle imprese di contare su prezzi crescenti, e quindi di aumentare la produzione, ma se i prezzi scendono, sono costrette a diminuire la produzione.
<small>box 2, pag. 306</small>

## Tassi di cambio (14m)

Esistono i mercati dei derivati, o dei futures, che nascono per coprirsi dal rischio sul prezzo futuro dei beni.

Se si prevede che il prezzo dei beni aumenterà, conviene comprare i beni subito, e se scenderà, di comprarli nel futuro.

Esistono mercati che permettono di vendere o comprare subito, e di pagare al prezzo futuro.

Questo tipo di attività è usato da chi si vuole coprire dal **rischio di cambio**.

Ad es., si vende qualcosa adesso, ma il corrispettivo sarà pagato fra 90 giorni in dollari.
Adesso, il tasso di cambio è $1 per €1, ma fra 90 giorni il tasso di cambio può cambiare.

Se diventa $1 per €2, i $1000 diventano €2000, se diventa $2 per €1 diventano €500.
L'obiettivo è di ottenere almeno €1000, per recuperare il potere di acquisto iniziale.

Il tempo ed il concetto di aspettative nel futuro non è stato analizzato, ma è un concetto molto importante in economia.
<small>Non nel libro</small>

## Disoccupazione (23m)

La **disoccupazione** richiede la presenza di tre elementi:
<small>pag. 310</small>

* **Non avere un lavoro**.
* **Essere disponibili a lavorare**. Ad es., lo studente non è disponibile a lavorare.
* **Avere cercato lavoro**, inteso come azioni specifiche e dimostrabili per cercare un lavoro.

Questi criteri sono stati elaborati **dall'International Labor Office (ILO)**, un'organizzazione con sede a Ginevra che si occupa di creare standard economici e giuridici per il mercato del lavoro.

## Persone disposte a lavorare e non (34m)

Il mercato del lavoro può essere diviso in due categorie.

Le persone **disposte a lavorare**, includono gli **occupati ed i disoccupati**, che insieme formano la **forza di lavoro**:
<small>eq. 8, pag. 310</small>

<center>
FL &equals; O &plus; D
</center>

Le persone **non disposte** a lavorare, per svariati motivi.
Ad es., le casalinghe, o gli studenti, che non sono disposti a lavorare e quindi sono fuori dalla forza lavoro.

Un caso importante di persone fuori dalla forza lavoro sono i c.d. **lavoratori scoraggiati**, ossia lavoratori che hanno cercato un'occupazione per un certo periodo, ma poi si sono arresi.

I lavoratori scoraggiati possono essere tali per **caratteristiche loro intrinseche**.

Ad es., il caso di persone che hanno perso un lavoro, che attualmente non è più richiesto a causa di **innovazioni tecnologiche**, e sono di età sufficientemente avanzata da rendere difficile il loro reinserimento.

Ad es., i porti sono gestiti da intelligenze artificiali, i veicoli possono essere controllati da remoto senza l'uso di un conducente, ecc.
<small>pag. 310</small>

## Tasso di disoccupazione (43m)

Il **tasso di disoccupazione** si misura come:
<small>eq. 9, pag. 311</small>

<center>
U &equals; D / FL
</center>

I disoccupati non sono misurati sulla popolazione generale, ma sulla forza lavoro.

Inoltre, quando si parla di "popolazione" (POP), ci si riferisce alla **popolazione in età lavorativa**, dai 15 ai 65 anni (l'età di pensionamento adesso è indicativo).

Il **tasso di occupazione** si misura come:
<small>eq. 11, pag. 311</small>

<center>
TO &equals; O / POP
</center>

Il tasso di occupazione si misura in maniera diversa da quello di disoccupazione per due motivi.

Se si misurasse il tasso di occupazione come *O / FL*, dato che *FL &equals; O &plus; D*, allora il tasso di occupazione sommato al tasso di disoccupazione, sarebbe:

<center>
(O / (O &plus; D)) &plus; (D / (O &plus; D))

&equals; (O &plus; D) / (O &plus; D)

&equals; 1
<center>

Il che non darebbe nessuna informazione aggiuntiva, perché si potrebbe calcolare un tasso conoscendo l'altro.

L'informazione diversa che si ottiene calcolando *TO &equals; O / POP* è su quante persone che **possono lavorare** (*POP*, ossia le persone in età lavorativa, **da non confondere** con le persone **disposte** a lavorare, *FL*, che è una cosa diversa perché include solo le persone che **vogliono** lavorare), sono impiegate.

Riassumendo:
<small>pag. 311</small>

* *U &equals; D / FL* misura fra tutti quelli **disposti** a lavorare, quanti **non hanno un lavoro**.
* *TO &equals; O / POP* misura fra tutti quelli che **possono** lavorare (cosa diversa dall'essere disposto a lavorare), quanti sono **impiegati**.

In Italia, il tasso di disoccupazione rimane intorno al 10&percent;, il che significa che il sistema, da un punto di vista strutturale, non garantisce il pieno impiego.

## Misurazione disoccupazione in Italia (52m)

I criteri dell'ILO sono declinati da ogni nazione come meglio preferiscono.

Ad es., i lavoratori in cassa integrazione:

* Da un punto di vista **sostanziale** non stanno lavorando.
* Da un punto di vista **formale** hanno ancora un rapporto di lavoro attivo.

Paesi diversi usano criteri diversi:

* In **Italia** prevale il **criterio formale**, e i lavoratori in cassa integrazione vengono considerati come impiegati.
* In **Svezia** prevale il **criterio sostanziale**, e sono considerati disoccupati.

Inoltre, la lunghezza del periodo di riferimento è importante, al variare della durata varia anche il numero di persone che sono considerate impiegate o meno.
<small>box 4, pag. 311, 312</small> 

## Notazione (58m)

Se un'impresa produce 10K unità, può vendere 9K unità e 1K in magazzino.


Si usa il segno &equiv; (identicamente uguale) invece del segno &equals; (uguale) per indicare che sono esattamente la stessa cosa, c'è una relazione di identità.

La proporzione può essere anche diversa (ad es., metà e metà), ma a meno che parte della produzione non sia distrutta, la somma delle unità vendute e quelle in magazzino deve essere uguale

<center>
10'000
&equiv; 9'000 &plus; 1'000
&equiv; 5'000 &plus; 5'000
</center>

Si usa il segno &equiv; nella definizione del PIL perché tutte le **analisi di contabilità** sono fatte **ex post**.

L'obiettivo è di produrre esattamente la quantità desiderata, e di **non produrre scorte indesiderate**.

Il problema è la **determinazione esatta** di beni e servizi (PIL) da produrre in un sistema.

L'individuazione della quantità ottimale può essere raggiunto utilizzando gli strumenti già utilizzati in microeconomia, ed adattandoli per la macroeconomia.

## Mercato del lavoro (1h 7m)

Esiste un **mercato del lavoro**, dove sono presenti le **curve di domanda e offerta del lavoro**.
<small>fig. 1, pag. 327</small>

La curva di **offerta è inclinata positivamente**.

Il lavoratore deve scegliere come allocare le ore nella giornata, fra lavoro e tempo libero.
Per avere un'ora in più di tempo libero, è necessario rinunciare ad un'ora di lavoro.

Pertanto, il **costo-opportunità del tempo libero** è il **saggio di salario**, a cui bisogna rinunciare per avere un'ora in più di tempo libero.
Ad es., se guadagno €10/ora, un'ora di tempo libero costa €10.

Più alto è il saggio di salario, e più costoso diventa rinunciare ad ore di lavoro.
La curva di offerta del lavoro è inclinata positivamente perché maggiore è il saggio di salario, e maggiore sarà il tempo libero a cui il lavoratore è disposto a rinunciare, perché ogni ora di tempo libero ha un costo sempre maggiore.

L'offerta di lavoro viene data dai lavoratori.

La **curva di domanda**, che è delle **imprese**, è **inclinata negativamente**.

Le imprese sono disposte a pagare un saggio di salario che sia in linea con quello che il lavoratore produce.

In altre parole, il prodotto marginale del lavoratore corrisponde al saggio di salario del lavoratore.

Tuttavia, se si continua ad aumentare il numero di lavoratori, il prodotto marginale inizia a diminuire.
Pertanto, le imprese devono necessariamente diminuire il saggio di salario, per non andare in perdita.

In altre parole, il saggio di salario è inversamente proporzionale al numero di lavoratori.
<small>Non nel libro</small>

Le due curve di offerta si incontrano in un punto di equilibrio, dove l'offerta di lavoro è uguale alla domanda di lavoro, il livello di occupazione è L\*, a cui corrisponde il saggio di salario w\*.

Il livello di occupazione L\* rappresenta anche il pieno impiego di tutti i lavoratori, perché a quel saggio di salario w\*:
<small>pag. 326</small>

* Tutti i lavoratori che desiderano lavorare lavorano.
* Tutte le imprese che desiderano trovare un lavoratore lo trovano.
* L'unico tipo di disoccupazione possibile è la **disoccupazione volontaria**, ossia quella dei lavoratori che non sono disposti ad accettare quel saggio di salario, ma altrimenti non hanno nessun ostacolo ad entrare nel mercato. <small>pag. 308</small>

## Funzione di produzione aggregata (1h 19m)

I **lavoratori** L\* che sono disposti a lavorare al saggio di salario di equilibrio vengono riportati su un sistema di assi che rappresenta la **funzione di produzione aggregata**, che mette in relazione il numero di lavoratori con la massima produzione possibile.
<small>fig. 1, pag. 327</small>

Da questo grafico e funzione si ottiene Q\*, che rappresenta la **massima quantità che le imprese producono** con quel numero di lavoratori.

Adesso rimane da vedere **se la quantità prodotta corrisponde alla quantità domandata**.

La **legge di Say** afferma che **ogni offerta genera la propria domanda**.

Quando le imprese producono, generano un **flusso di redditi**, che necessariamente **produce una domanda tale da assorbire la produzione**.

Questo modello genera il migliore risultato possibile:
<small>pag. 326</small>

* Il mercato del lavoro è in equilibrio.
* I fattori produttivi (lavoratori) sono pienamente impiegati.
* Viene prodotta la quantità massima possibile.
* Tutto quello che viene prodotto, viene assorbito dal mercato.

Questa è la riproposizione del sistema neoclassico della microeconomia alla macroeconomia, che viene sviluppato tra la fine dell '800 e l'inizio del '900.

## Crisi del 1929 (1h 28m)

Nel 1929 aumenta la disoccupazione nel sistema.
Secondo il **modello neoclassico**, questo significa che c'è un **eccesso di offerta** rispetto alla domanda, ossia il saggio di salario è superiore al punto di equilibrio.

La **soluzione è di diminuire il saggio di salario**, ma questo **peggiora la crisi**, e si crea un circolo vizioso.
<small>pag. 325--327</small>

Nel 1936 Keynes spiega il motivo per cui il modello non riesce a risolvere la crisi:

* Il modello neoclassico prevede che l'ordine in cui gli equilibri si stabiliscono è prima il mercato del lavoro, poi l'equilibrio sulla funzione aggregata di produzione, infine sul mercato dei beni.
* Secondo **Keynes**, si deve determinare **prima l'equilibrio sul mercato dei beni**, e **poi gli altri equilibri**.

Se si diminuisce il saggio di salario, si diminuisce anche il reddito dei lavoratori, e quindi la loro spesa, e quindi la loro domanda aggregata.

Davanti ad una domanda minore, le imprese devono produrre di meno, devono ridurre il numero di lavoratori ed il loro salario, riducendo ulteriormente la domanda, che riduce la produzione, in un circolo vizioso.

Secondo **Keynes**, la domanda traina il mercato del lavoro, e non viceversa.
Se c'è una carenza di domanda, l'unico modo per risollevare la domanda è **l'intervento dello Stato**.
<small>pag. 327, 328</small>

Keynes era un liberale, e sostiene la necessità dell'intervento dello Stato per **salvare il capitalismo da sé stesso**.
<small>pag. 328</small>

<!--
vim: spell:spelllang=it
-->

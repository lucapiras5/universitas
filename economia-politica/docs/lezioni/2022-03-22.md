# 2022-03-22 - Ricavo medio e marginale, profitto

<video data-date="2022-03-22" data-type="lezione"></video>

## Riassunto: ipotesi del mercato in concorrenza perfetta

<small>6m</small>
Per l'ipotesi della **numerosità degli agenti economici**, che ha **due conseguenze**: l'impresa può chiudere senza influire sul mercato, ed il prezzo a cui vendere i beni è dato alle imprese dal mercato. In altre parole, le singole imprese non hanno potere di mercato.
<small>pag. 122</small>

<small>11m</small>
Per l'ipotesi **dell'omogeneità dei beni**, si giustifica il fatto che il prezzo è unico per tutti i beni, indipendentemente dal produttore. Il consumatore non percepisce la differenza fra i vari beni.
<small>pag. 122</small>

<small>13m</small>
Per l'ipotesi **dell'assenza di barriere di entrata**, che possono essere di diversi tipi.
<small>pag. 122</small>

Ad es., una barriera legale, per cui lo Stato prevede un limite al numero di imprese che possono operare in un settore, come nel caso dei servizi di telefonia.

Ad es., i brevetti rendono la conoscenza un bene privato, perché la conoscenza perde immediatamente valore una volta che viene diffusa. Il brevetto permette di aggirare il problema, permettendo solo a chi ottiene un permesso di usare quella conoscenza.

Ad es., ci possono essere barrire di livello economico (investimenti necessari) o tecnologico (conoscenze tecniche specifiche).

Quest'ultima ipotesi vale solo per il lungo periodo.

## Ricavo medio e marginale

<small>26m</small>
Il RMe è il rapporto fra i ricavi totali e la quantità, ma dato che i RT sono definiti come il prodotto fra prezzo e quantità, il RMe coincide con il prezzo:
<small>pag. 123, eq. 2</small>

<center>
RMe &equals; RT/q &equals; p&times;q/q &equals; p
</center>

<small>29m</small>
Il RMg è definito come la variazione del ricavo, in base alla variazione della quantità prodotta, dove &Delta;RT è definito come p&Delta;q, dato che q&Delta;p sarebbe sempre 0, dato che il prezzo è fisso.

<center>
RMg &equals; &Delta;RT/&Delta;q &equals; (p&Delta;q)/&Delta;q &equals; p
</center>

Pertanto, il RMg è uguale al RMe, ed entrambi sono uguali a p. La loro rappresentazione sarebbe una retta orizzontale.
<small>pag. 123; pag. 124, fig. 1</small>

<small>34m</small>
La retta orizzontale rappresenta per l'impresa la relazione fra il prezzo e la quantità, ossia la curva di domanda dell'impresa.
**L'elasticità della curva di domanda della singola impresa** in un mercato in concorrenza perfetta è **infinita**.

Invece, per **l'intero mercato**, la curva di domanda di tutte le imprese ha **un'elasticità finita**.

## Massimizzazione del profitto

<small>39m</small>
Per risolvere il problema dell'impresa, bisogna trovare il massimo della funzione &pi;, ed il corrispondente singolo punto sull'asse q.
In altre parole, bisogna trovare il punto il cui la tangente alla funzione del profitto ha inclinazione pari a zero.

<small>44m</small>
In termini matematici, si calcola la derivata della funzione del profitto, e si uguaglia a zero:
<small>pag. 125, eq. 3</small>

<center>
&Delta;&pi;/&Delta;q &equals; (&Delta;RT/&Delta;q) - (&Delta;CT/&Delta;q) &equals; 0

&Delta;&pi;/&Delta;q &equals; (&Delta;RT/&Delta;q) &equals; (&Delta;CT/&Delta;q) &equals; 0
</center>

La seconda espressione è equivalente a:
<small>pag. 125, eq. 5</small>

<center>
RMg &equals; CMg
</center>

<small>47m</small>
Risolvendo l'equazione RMg &equals; CMg per q, si ottiene il q in corrispondenza del quale si ha il maggiore profitto possibile.
La soluzione grafica è data dall'intersezione della retta del RMg, e la curva dei CMg.
<small>pag. 125, fig. 2</small>

<small>52m</small>
Per dimostrare che q\* è il punto in cui il profitto è maggiore, si consideri il punto q&prime; tale che q&prime; &lt; q\*.
In q&prime;, il RMg è 100, ed il CMg è 60, quindi il profitto è 40.
Aumentando la quantità, il RMg rimane invariato, ma anche se il CMg è maggiore, il profitto è comunque 30, che si aggiungono ai 40 precedenti.

<small>57m</small>
Ripetendo lo stesso ragionamento, si continua a produrre fino a quando c'è una differenza positiva tra i costi di produzione, ed i ricavi marginali (ossia, CMg &lt; RMg).
Quando si arriva al punto q\*, si prova a produrre una quantità aggiuntiva, ma si nota che CMg &gt; RMg, e pertanto, non è più economicamente conveniente produrre unità ulteriori.
<small>pag. 126</small>

## Extra profitto e profitto normale

<small>1h</small>
La differenza fra il RMg ed il CMg è chiamato dagli economisti **extra profitto**, che viene distinto dal **profitto normale**, che invece è un **costo opportunità**.

Il costo opportunità è l'alternativa migliore, rispetto all'attività che si sta svolgendo in quel momento. Ad es., se una persona decide di cambiare la sua attività lavorativa, lo farà solo se la nuova attività produce un reddito maggiore del reddito prodotto dall'attività precedente, altrimenti sarebbe svantaggioso cambiare.

Nella struttura dei costi, non c'è solo **l'extra profitto** ottenuto dalla vendita del bene, ma anche il **profitto normale** (il salario) che l'imprenditore riceve.

Pertanto, conviene produrre anche al livello p\*, perché anche se l'extra profitto è zero, il profitto normale è comunque maggiore di zero, ma oltre il punto p\*, l'extra profitto è negativo, e non conviene produrre, perché l'imprenditore è in perdita.

## Secondo punto di equilibrio

<small>1h 8m</small>
Nell'intersezione fra RMg e CMg, ci sono due punti di equilibrio: oltre ad E (q\*), c'è anche A (ad un livello di q inferiore). Tuttavia, bisogna verificare se è un punto di equilibrio stabile.

Producendo un'unità in più rispetto al punto A, si produce un profitto maggiore, e quindi si decide di continuare ad aumentare la produzione, e ci si allontana dal punto A. Invece, quando ci si allontana da E, si vuole tornare in E.

Pertanto, A è un punto di equilibrio instabile.
<small>pag. 125, 126</small>

## Domanda: perché conviene produrre anche in q\*

<small>1h 16m</small>
Ogni unità prodotta porta con sé profitto normale ed extra profitto. In q\* l'extra profitto è zero, ma c'è comunque profitto normale, quindi conviene produrlo.

Dopo q\*, c'è ancora profitto normale, ma l'extra profitto è negativo, e quindi non conviene andare più avanti, perché si inizia a perdere.

## Calcolo del profitto

<small>1h 21m</small>
Sommando l'area compresa fra i punti A ed E, e la curva del CMg e del RMg, si ottiene il profitto totale.
Per calcolare quell'area, sarebbe necessario un integrale, ma è possibile calcolarla anche senza.

Il profitto può essere scritto in termini di q:
<small>pag. 126, eq. 7</small>

<center>
&pi; &equals; RT - CT &equals; q(RMe - CMe) &equals; q(p - CMe)
</center>

<small>1h 26</small>
L'equazione può essere risolta utilizzando la rappresentazione grafica. Si rappresenta il CMe ed il CMg su un grafico, e poi si disegna il prezzo p\*.

Il profitto per la quantità q\* è dato dalla differenza fra il RMe ed il CMe, moltiplicata per q\*.

<!--
vim: spell:spelllang=it
-->

# 2022-04-11

<video data-date="2022-04-11" data-type="lezione"></video>

## Riassunto

I mercati digitali sono capaci di compiere una discriminazione quasi perfetta, perché hanno più informazioni che permettono di approssimare la disponibilità a pagare di ogni utente.

La forma di mercato più diffusa è prevede la differenziazione del prodotto, che prevede una curva di domanda inclinata negativamente, ma più elastica rispetto al monopolio.

La differenziazione può avvenire anche su base geografica, dove il produttore si avvantaggia del fatto che i clienti vicini si rivolgeranno a lui, piuttosto che ad altri.

Nel breve periodo, l'impresa che differenzia il prodotto è di fatto monopolistica, e produce profitti.
Data l'assenza di barriere d'entrata, altre imprese entreranno nel mercato, sposteranno la curva di offerta, ed il nuovo punto di equilibrio avrà un prezzo più basso.
<small>pag. 239</small>

Pertanto, il profitto diminuirà, ma altre imprese continueranno ad entrare, fino a quando il profitto diventa nullo.
Questo si verifica allo stesso modo che in concorrenza perfetta, quando il **prezzo (RMe) è tangente alla curva dei CMe**.
<small>pag. 241, fig. 8</small>

Confrontando l'equilibrio di lungo periodo in concorrenza monopolistica con quella in concorrenza perfetta, si vede che le imprese in concorrenza monopolistica producono una quantità minore, e la vendono ad un prezzo più alto.
<small>pag. 242</small>

## Oligopolio

**L'oligopolio** più semplice è il **duopolio**.
<small>pag. 242</small>

Se un'impresa decide di diminuire il prezzo, aumenterà la quantità che i consumatori saranno disposti a comprare, e quindi aumenterà la sua quota di mercato.

La seconda impresa può scegliere di mantenere il prezzo costante (e perderà una quota di mercato), diminuirlo allo stesso livello dell'altra impresa (le quote di mercato rimangono costanti), o diminuirlo ad un livello minore dell'altra impresa (la sua quota di mercato aumenta).

Pertanto, la quota di mercato di un'impresa dipende da quello che fanno le altre imprese, a differenza della concorrenza perfetta, dove il comportamento degli altri è irrilevante.

**L'interdipendenza strategica** significa che il profitto e le decisioni di ogni impresa dipendono dalle scelte, e dalle previsioni di cosa faranno, le altre imprese.
<small>pag. 243</small>

Le imprese possono **accordarsi esplicitamente** per diminuire la produzione, ed aumentare il prezzo, ma gli oligopoli sono instabili.
**Ogni impresa può violare l'accordo**, e vendere la parte eccedente quella accordata di nascosto, ma se tutte le imprese fanno la stessa cosa, si avrà il livello di produzione precedente, e quindi il prezzo scenderà.
<small>pag. 246, 247</small>

La **collusione implicita** generalmente consiste nella **leadership di prezzo**, dove un'impresa determina il prezzo, e le altre lo seguono.
<small>pag. 247, 248</small>

È più difficile da dimostrare, perché manca un accordo esplicito fra le imprese.

<!--
vim: spell:spelllang=it
-->

# 26 aprile

## Riassunto (5m)

Il PIL reale e nominale sono collegati al concetto di reddito reale e nominale.

Il PIL può aumentare sia perché aumentano le quantità, sia perché aumentano i prezzi, è preferibile il caso in cui aumentano le quantità.

## PIL a prezzi correnti e costanti (14m)

Il PIL può essere misurato a **prezzi correnti**, con i prezzi dell'anno in corso.
Ad es, il PIL del 2021 viene calcolato con i prezzi del 2021.

Il PIL può essere misurato anche a **prezzi costanti**, con i prezzi di un anno di riferimento.
Ad es., si calcola il PIL del 2015, e poi si usano i prezzi del 2015 per calcolare il PIL del 2016, 2017, etc.

In questo caso, il 2015 è detto **anno base**.

## Deflatore del PIL (21m)

Se si divide il PIL nominale per il PIL reale dello stesso anno, e si moltiplica il risultato per 100, si ottiene il **deflatore del PIL**.
<small>pag. 301</small>

<center>
P<sub>t</sub> &equals;
(PIL Nominale<sub>t</sub>) /
(PIL Reale<sub>t</sub>) &times; 100
</center>

Dove *t* indica l'anno.

La **differenza fra il PIL nominale e reale**, quando sono riferiti allo **stesso anno**, è che si sta misurando la **stessa quantità**, ma moltiplicata rispettivamente per i **prezzi dell'anno corrente**, e per i **prezzi dell'anno base**.

Se il deflatore (senza moltiplicare il risultato per 100) è **maggiore di 1**, vuol dire che il **livello dei prezzi nell'anno di riferimento è aumentato rispetto all'anno base**.
<small>pag. 302</small>

Per vedere quale sia l'anno base, si cerca l'anno in cui il PIL nominale e reale corrispondono, ossia il deflatore è uguale a 100.
<small>tab. 2, pag. 302</small>

Se il deflatore aumenta nel tempo, il **livello dei prezzi** sta **aumentando**.

## Inflazione (37m)

La **variazione nel livello dei prezzi** è chiamata **inflazione**.

Per calcolare l'inflazione, si usa il deflatore del PIL:
<small>pag. 305</small>

<center>
&pi;<sub>t</sub>
&equals; &Delta;P/P

&equals; (P<sub>t</sub> &minus; P<sub>t&minus;1</sub>) / P<sub>t</sub>
</center>

Ad es, se P<sub>2010</sub> è 100, e P<sub>2011</sub> è 101.47, allora l'inflazione per l'anno 2011, rispetto all'anno 2010, è &pi;<sub>2011</sub> &equals; (101.47 &minus; 100) / 100 &equals; 1.47&percent;.

## Indice dei prezzi al consumo (45m)

Per calcolare il deflatore del PIL, serve sapere il valore del PIL, ma per calcolarlo ci vuole tempo.

Per risolvere il problema, l'ISTAT usa **l'indice dei prezzi al consumo (IPC)**.

L'ISTAT considera un paniere che rappresenta in maniera approssimativa i consumi delle famiglie italiane.
Anche il prezzo dei prodotti viene determinato prendendo una serie di città e negozi a campione.
Queste semplificazioni permettono di calcolare il valore di questo paniere più rapidamente.
<small>pag. 302</small>

Il paniere viene aggiornato ogni anno, e vengono tolti i prodotti e servizi diventati obsoleti, e aggiunti quelli nuovi e rilevanti.

## Limiti dell'IPC (1h 3m)

L'IPC presenta una serie di limiti.

Il **paniere è un'approssimazione**, e quindi per ottenere una rappresentazione più precisa della realtà, **l'ISTAT calcola diversi panieri**:
<small>pag. 304</small>

* Uno per la popolazione collettiva.
* Uno per le famiglie degli operai ed impiegati.
* Uno armonizzato per l'UE.

Il **paniere viene dato come costante**, ma avvengono degli **effetti di sostituzione**:
<small>pag. 303</small>

* I prodotti che diventano più costosi sono sostituiti con prodotti meno costosi.
* I prodotti più recenti sono qualitativamente migliori dei prodotti precedenti.

## Inflazione (1h 9m)

**L'inflazione** è definita come:
<small>pag. 305</small>

<center>
&pi;<sub>t</sub>
&equals; &Delta;P/P

&equals; (P<sub>t</sub> &minus; P<sub>t&minus;1</sub>) / P<sub>t</sub>
</center>

L'inflazione è **l'aumento generalizzato e persistente del livello dei prezzi**.
Se aumenta un singolo prezzo, o la variazione è temporanea, non c'è inflazione.
<small>pag. 304, 305</small>

Il grado di inflazione può avere vari nomi.
Si parla di **iperinflazione** quando arriva al 50&percent; su base mensile, o 12.97&percent; su base annuale.
La Repubblica di Weimar è un caso famoso di iperinflazione.
<small>pag. 307</small>

## Danni causati dall'inflazione (1h 16m)

**L'inflazione può causare danni**.

Il **potere di acquisto delle famiglie diminuisce**, ma il problema è risolto aumentando i salari delle famiglie in base all'inflazione.
<small>pag. 307</small>

Se si prestano €100 all'inizio dell'anno, che devono essere restituiti alla fine dell'anno.
All'inizio dell'anno l'inflazione è 0&percent;, alla fine dell'anno l'inflazione è del 10&percent;.

Il problema dell'inflazione è che influenza in maniera asimmetrica debitori e creditori: chi ha un debito ci guadagna, perché paga il valore nominale e non quello reale, mentre il creditore ci perde, perché riceve un valore minore di quello che si aspettava.

La soluzione è di **indicizzare il debito**, in modo che i debitori restituiscano al creditore una somma che ha lo stesso potere d'acquisto che avevano ricevuto.
<small>pag. 307</small>

Se **l'inflazione è molto alta**, anche la **volatilità dell'inflazione stessa è elevata**.
Questo genera **incertezza**, e riduce il numero di operazioni che si sarebbero compiute altrimenti.
<small>pag. 307</small>

<!--
vim: spell:spelllang=it
-->

# 4 maggio

<!-- vim: set spell spelllang=it : -->

## Riassunto (3m)

Gli investimenti dipendono negativamente dal tasso di interesse.

Introdurre <em>&delta;i</em> all'interno dell'equazione di equilibrio del PIL, introduce una serie infinita di PIL di equilibrio, uno per ciascun tasso di interesse.

Su un grafico con *Y* sull'asse delle ascisse, e *i* sull'asse delle ordinate, si può disegnare una retta che indica quale PIL di equilibrio corrisponde ad ogni tasso di interesse.
<small>fig. 2, pag. 375</small>

Pertanto, è necessario scegliere **un singolo** tasso di interesse all'interno della serie infinita.

Il **tasso di interesse** è determinato dal **mercato della moneta**, e più precisamente il **prezzo della moneta** è il **tasso di interesse**.

Se un agente ha una certa quantità di moneta, può usarla per consumare subito, o può prestare i soldi ad un altro agente, rinunciando a consumare subito per consumare in seguito, ma la **rinuncia al consumo immediato** richiede una **compensazione, gli interessi**.

Se l'agente consuma immediatamente, ha un "costo" equivalente agli interessi che avrebbe potuto ottenere investendo quella quantità di moneta (il costo-opportunità).

Se il soggetto rinuncia a detenere la moneta in forma liquida, viene remunerato con gli interessi.

## Portafoglio degli agenti (11m)

Il portafoglio degli agenti è composto da varie attività:

* Moneta in forma liquida (banconote).
* Libretto di risparmio in banca (meno liquido, bisogna prelevare).
* Buono ordinario del tesoro (ancora meno liquido, sono soldi prestati allo Stato, sono vincolati per 6 mesi o 1 anno).
* Buoni poliennali del tesoro (ancora meno liquidi, sono prestati per 5 anni).

Più è elevato il periodo per cui la moneta è vincolata (ossia, minore è la liquidità), e maggiore è la remunerazione.
<small>pag. 378</small>

## Funzioni della moneta (15m)

La moneta ha varie funzioni:
<small>pag. 380</small>

* **Mezzo di pagamento**, per regolare gli scambi.
* **Unità di conto**, per misurare il valore dei beni e servizi.
* **Riserva di valore**, per poter mantenere la ricchezza nel tempo.

In realtà, l'uso della moneta non è obbligatorio, e si potrebbe usare anche il **baratto**, che però ha il problema della **doppia coincidenza** dei bisogni.
<small>pag. 380</small>

Ad es., esistono delle "banche del tempo", dove si baratta il tempo con un'attività.

## Domanda di moneta (19m)

Dato che il tasso di interesse è determinato dal mercato della moneta, è necessario definire la domanda e offerta di moneta.
<small>

La **domanda di moneta** significa **domandare attività liquide**, perché se ne ha un **bisogno immediato**.

Il motivo per cui si domanda moneta può essere:
<small>pag. 382</small>

* Per **effettuare transazioni**, ossia il consumo di beni, che dipendono in **maniera positiva** dal **reddito**.
* Per **motivo precauzionale**, ossia la necessità di acquisti non previsti, che dipende in **maniera positiva** dal **reddito**.
* Per **motivo speculativo**, ossia il fatto che quando il tasso di interesse è basso conviene detenere moneta, e quando è alto conviene prestare moneta, che dipende dal **tasso di interesse**.

Anche il **livello generale dei prezzi <em>p</em>** determina la domanda di moneta.
<small>pag. 393</small>

Pertanto, la domanda di moneta può essere riassunta nella funzione:
<small>eq. 11, pag. 383</small>

<center>
L &equals; (kY &minus; &alpha;i)P
</center>

Il parametro *k* indica la reattività della domanda di moneta rispetto al reddito, ed il parametro *&alpha;* indica la reattività davanti al tasso di interesse.

## Offerta di moneta (28m)

**L'offerta di moneta** è **esogena**, e la quantità di monete che vengono stampate sono decise dalla banca centrale.
<small>pag. 383</small>

Le motivazioni dietro le decisioni delle banche sono di natura macroeconomia, e dipendono caso per caso, quindi sono considerati esogeni.

Il modello è basato sull'indipendenza delle banche centrali dal governo.
Ci sono comunque contatti e forme di intesa, ma le decisioni delle banche non dipendono strettamente dalle decisioni del governo.

## Mercato della moneta (32m)

La condizione di equilibrio sul mercato della moneta avviene quando la **domanda e offerta di moneta sono uguali**.
<small>pag. 383, 384</small>

L'equazione del mercato della moneta è:

<center>
M<sub>0</sub> / p
&equals;
kY &minus; &alpha;i
</center>

La rappresentazione grafica richiede un grafico con l'offerta e domanda di moneta sull'asse delle ascisse, ed il tasso di interesse sull'asse delle ordinate.

La parte a sinistra del segno di uguaglianza è lo **stock reale di moneta**, ed è una retta verticale, indipendente dal tasso di interesse.

La parte a destra del segno di uguaglianza è una retta con intercetta *kY*, e coefficiente angolare <em>&minus;&alpha;</em>
<small>pag. 384</small>

Nel punto in cui le due rette si incontrano, il mercato della moneta è in equilibrio, e si può leggere il tasso di interesse corrispondente a quel PIL.

Supponiamo di aumentare il valore di *Y*: la retta si sposterà più in alto, perché varia la sua intercetta *kY*, e si ottiene un nuovo equilibrio, che determina un nuovo tasso di interesse di equilibrio.

Disegnando su un grafico *Y-i* i vari valori di *Y* e di *i* che si ottengono, si ottiene un'altra curva con un numero infinito di punti.
<small>pag. 385</small>

## Equilibrio nel modello IS-LM (39m)

Anche l'equazione del mercato della moneta è un'equazione con due incognite, come l'equazione del mercato dei beni.

Mettendole a sistema, si hanno due equazioni in due incognite, e diventa possibile risolvere il sistema.
<small>pag. 385, 386</small>

Disegnando la curva IS e LM nello stesso grafico, si ottiene una coppia di valori per il PIL e tasso di interesse che rappresentano un punto di equilibrio per entrambi i valori.
<small>pag. 386</small>

## Aumento della spesa pubblica ed effetto di spiazzamento (45m)

Se la spesa pubblica aumenta, la curva IS si sposta verso destra.
Nel nuovo punto di equilibrio, aumenta il PIL, ma aumenta anche l'interesse.
<small>fig. 6, pag 390</small>

La domanda di moneta è legata in maniera positiva al PIL.
La spesa pubblica aumenta il PIL, e quindi fa aumentare la domanda di moneta.
Dalla curva LM risulta che all'aumentare del PIL, il tasso di interesse aumenta.

Tuttavia, se il tasso di interesse aumenta, diminuiscono gli investimenti, e conseguentemente anche la domanda aggregata.

Nel mercato dei beni, &Delta;G &gt; 0 provoca &Delta;AD &gt; 0, che provoca &Delta;Y &gt; 0.
La variazione di Y influenza il mercato della moneta, che a sua volta influenza di nuovo il mercato dei beni.

Per Keynes, e a differenza dei neoclassici, i due mercati sono collegati.
<small>pag. 390</small>

L'incremento del tasso di interesse è dovuto al fatto che **l'offerta di moneta sia rimasta costante**.
L'aumento del PIL porta ad un aumento dei consumi, che porta i consumatori ad **acquistare moneta a tassi di interesse maggiori** per soddisfare i loro bisogni.

La banca centrale potrebbe **aumentare l'offerta** di moneta, in modo da mantenere il tasso di interesse costante, e non variare il livello degli investimenti.

Questo comporta lo spostamento della curva LM in basso a destra.
<small>fig. 5, pag. 388</small>

Lo spostamento viene regolato in modo che si ritorni allo stesso livello di interesse.

Riassumendo:
<small>pag. 391</small>

* L'aumento della spesa pubblica causa un aumento del PIL.
* Questo causa un aumento dei consumi, che causa un aumento di domanda di moneta.
* Se l'offerta di moneta rimane costante, il tasso di interesse cresce, e quindi gli investimenti privati diminuiscono.
* Pertanto, **l'aumento della spesa pubblica aumenta il PIL, ma riduce gli investimenti privati** (spostamento della curva IS).
* La soluzione è di **aumentare lo stock di moneta** (spostamento della curva LM), e **riportare il tasso di interesse al livello precedente**.
* Questo **annulla l'effetto di spiazzamento**, e porta il PIL ad un livello superiore.

La **politica fiscale** è la variazione della spesa pubblica o delle tasse.
La **politica monetaria** è la variazione dell'offerta di moneta.
Le politiche fiscali e monetarie possono essere **espansive o restrittive**, a seconda se i valori aumentano o diminuiscono.
<small>pag. 387</small>

## Policy mix (1h 4m)

Immaginiamo un grafico con le due curve in equilibrio.

Se il PIL di pieno impiego (il PIL necessario per assorbire tutti i lavoratori) fosse più alto del PIL di equilibrio, non ci sarebbe un meccanismo endogeno nel sistema per spostare l'equilibrio nel PIL di piena occupazione.

Il problema quindi è che il **sistema possa ritrovarsi intrappolato in un equilibrio di sotto-occupazione**.

Tuttavia, si può:

* Impiegare una **politica fiscale** per spostare la curva IS fino a quando interseca la curva LM al livello di PIL di piena produzione, ma si avrebbe un **tasso di interesse alto**.
* Impiegare una **politica monetaria** per spostare la curva LM fino a quando interseca la curva IS al livello di PIL di piena produzione, ma si avrebbe un **tasso di interesse basso**.

Si può risolvere il problema usando il **policy mix**, applicare **entrambe le politiche**, e scegliere uno fra i livelli di interesse compresi fra il minimo ed il massimo possibili.
<small>fig. 7, pag. 393; pag. 392, 393</small>

Per uscire dalla crisi del 2007-2008, è stato utilizzato un policy mix.
<small>box 4, pag. 393</small>

## Efficacia delle politiche economiche (1h 11m)

Immaginiamo che la **curva LM** sia **perfettamente verticale**.
<small>fig. 8, pag. 395</small>

In questo caso, con una **politica fiscale di aumento della spesa pubblica**, la **curva IS** si sposta in alto a destra, ma il **PIL di equilibrio non cambia**.

Quello che è successo è che gli **investimenti sono diminuiti della stessa quantità della spesa pubblica**, e quindi l'effetto netto sul PIL è nullo.
<small>pag. 395</small>

Se invece la **curva LM** è **perfettamente orizzontale, la spesa pubblica ha l'effetto massimo**, perché il tasso di interesse non cambia, e quindi gli investimenti privati non diminuiscono, e **non c'è effetto di spiazzamento**.

I casi intermedi fra i due estremi prevedono inclinazioni diverse della curva LM.
Se la curva LM è molto ripida, il tasso di interesse è molto sensibile a variazioni del PIL.
Viceversa, se la curva LM è più piatta, il tasso di interesse e quindi lo spiazzamento è minore.
<small>pag. 396</small>

## Trappola della liquidità (1h 19m)

La **curva LM non è una retta**, ma è una curva che può essere divisa in tre parti:

* La prima parte (più vicina all'origine) è molto piatta, e la politica fiscale è efficace.
* L'ultima parte (più distante dall'origine) è molto ripida, e la politica fiscale è inefficace.
* Nel tratto intermedio, la politica può essere efficace o meno.

La **prima parte** si chiama **trappola della liquidità**.
Se il tasso di interesse è molto basso, la domanda di liquidità diventa molto grande, perché nessuno vuole investire se i tassi sono estremamente bassi.
<small>pag. 396, 397; box 5, pag. 397</small>

## Efficacia delle politiche monetarie (curva IS) (1h 24m)

Considerazioni analoghe a quelle fatte per la curva LM possono essere fatte per la curva IS:

* Se la IS è molto piatta, il PIL è molto sensibile alle variazioni del tasso di interesse, a una diminuzione piccola del tasso di interesse corrisponde una variazione grande del PIL.
* Se la IS è molto ripida, il PIL è poco sensibile alle variazioni, e quindi a una diminuzione grande del tasso di interesse corrisponde una variazione piccola del PIL.

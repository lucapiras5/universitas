# 2022-03-09 - Altre elasticità, impresa, funzione di produzione

<video data-date="2022-03-09" data-type="lezione"></video>

## Riassunto: elasticità

<small>1m</small>
L'elasticità è un numero che indica di quanto varia il consumo del bene, se il suo costo aumenta di una certa quantità.

L'elasticità per beni come il pane (alimento essenziale) o le sigarette (bene non essenziale, ma che crea dipendenza), è molto bassa, e con aumenti del prezzo la quantità diminuisce di poco.

Con beni elastici come andare al ristorante o al cinema, aumenti di prezzo causano una diminuzione molto maggiore della domanda.

<small>5m</small>
Nel caso di beni normali, l'elasticità di lungo periodo è maggiore di quella di breve periodo, ma per i beni durevoli, l'elasticità di lungo periodo è minore.

Le tasse vengono messi su beni come le sigarette, perché hanno una bassa elasticità.

L'&epsilon;<sub>BP</sub> del petrolio è molto bassa (0.04), ma anche l'&epsilon;<sub>LP</sub> è comunque bassa (0.21). Invece, per le macchine (beni durevoli), l'&epsilon;<sub>BP</sub> è maggiore di 1 (1.20), mentre l'&epsilon;<sub>LP</sub> è molto minore di 1 (0.20).

## Elasticità rispetto alla domanda

<small>12m</small>
L'elasticità è uno strumento, e può essere calcolata per qualsiasi rapporto. Ad es., l'aumento di produzione, a seguito dell'aumento del concime.

<small>14m</small>
L'&epsilon;<sub>qR</sub> è l'**elasticità rispetto al reddito della domanda**, che riguarda la variazione della quantità acquistata q, a seguito di variazione del reddito R.
<small>pag. 32</small>

## Elasticità incrociata

L'&epsilon;<sub>q<sub>1</sub>p<sub>2</sub></sub> si chiama **elasticità incrociata**, e misura la variazione di q<sub>1</sub> al variare di p<sub>2</sub>:

&epsilon;<sub>q<sub>1</sub>p<sub>2</sub></sub> = (&Delta;q<sub>1</sub>/&Delta;p<sub>2</sub>) &times; (p<sub>2</sub>/q<sub>1</sub>)

Se i due beni sono collegati fra di loro (ad es., caffè e zucchero, caffè e te).
Se p<sub>2</sub> aumenta, allora q<sub>2</sub> deve diminuire. Se q<sub>1</sub> aumenta in risposta, ad es., se aumenta il prezzo del caffè e si consuma più te, vuol dire che i due beni sono fra loro **sostituti**, e l'**elasticità è positiva**.
<small>pag. 32, 33</small>

<small>19m</small>
Se invece all'aumento di p<sub>2</sub> corrisponde anche una diminuzione di q<sub>1</sub>, vuol dire che i beni sono **complementari**, e l'**elasticità è negativa**.

## Riassunto: capitolo 1

<small>34m</small>
La curva di domanda, l'elasticità ed il surplus del consumatore sono gli elementi più importanti del capitolo 1.

## Ipotesi sull'impresa

<small>36m</small>
Il secondo agente nella transazione è l'impresa, che offre il bene al consumatore, che invece domanda il bene.

<small>38m</small>
L'impresa è un **agente economico individuale**, e vuole **massimizzare il proprio profitto**, così come il consumatore vuole massimizzare il proprio benessere.

Il profitto (indicato con pi greco) è indicato come la differenza fra ricavi e costi:

&pi; = R - C
<small>pag. 56</small>

<small>44m</small>
Anche l'impresa è sottoposta ad un vincolo, così come il consumatore, che è però di tipo tecnico. L'impresa ha una certa struttura produttiva tecnica, che viene assunta come data.

L'impresa deve cercare di produrre la quantità di bene da produrre che data la struttura tecnologica dell'impresa, gli permette di conseguire il profitto più elevato.

L'impresa viene vista come una *black box*, per cui non sappiamo come funzioni, ma sappiamo che ad una certa quantità di input consegue una certa quantità di output.
<small>pag. 57</small>

<small>50m</small>
Perché esiste l'impresa?

Supponiamo che ad un contadino serve una vanga, e decide di costruirne una da solo. La vanga funziona, ma ha impiegato un giorno per costruirla.

Supponiamo che una persona decide di costruire vanghe, e decide di impiegare tre operai, ognuna che è assegnata ad un compito specifico.

Nel modello di produzione del contadino, una singola persona doveva compiere tutte le mansioni, e può utilizzare solo una macchina alla volta.

Nel secondo modello di produzione, le macchine sono sempre occupate, e gli operai si specializzano nelle mansioni che ripetono.

Inoltre, nel modello del contadino, il costo (in termini di tempo) di produzione era di un giorno, mentre nel secondo modello i tre lavoratori hanno una capacità produttiva maggiore.

Adam Smith ha teorizzato il modello della divisione del lavoro e della specializzazione nelle mansioni. L'impresa esiste perché permette di produrre di più di quanto l'individuo potrebbe produrre da solo.

<small>1h 11m</small>
Per quale motivo gli operai devono lavorare nella stessa impresa?

Si può immaginare di utilizzare una serie di contratti, senza creare un'impresa, per realizzare comunque il prodotto finale. Ad es., la Apple progetta i computer, e poi con una serie di contratti compra i vari pezzi, e ne richiede l'assemblaggio.

L'impresa esiste perché permette di ridurre i costi di transazione associati con la creazione di contratti. Se i costi per definire i contratti sono troppo alti, diventa preferibile il modello gerarchico.
<small>pag. 86, 87 (box 3)</small>

## Funzione di produzione

La funzione di produzione dell'impresa è definita come:

q = f(x<sub>1</sub>, x<sub>2</sub>)

Dove x<sub>1</sub> e x<sub>2</sub> sono gli input di produzione, e q è l'output. 
<small>pag. 60</small>

Ci sono input che si esauriscono dopo un ciclo produttivo (ad es., le lamiere che vengono trasformate in cofani per macchine) e input che non si esauriscono dopo un ciclo (ad es., il macchinario che pressa le lamiere).

Ossia, ci sono degli input che **variano nel breve periodo**, e input che sono **fissi nel breve periodo**. Gli input fissi sono caratterizzati da una barretta sopra di loro.
<small>pag. 60, 61</small>

<!--
vim: spell:spelllang=it
-->

# 2022-03-14 - Funzione di produzione, prodotto medio, prodotto marginale

<video data-date="2022-03-14" data-type="lezione"></video>

!!! note "Nota"

    Per i primi minuti parte della lavagna non è visibile. La parte che non è visibile è la funzione implicita, ed il grafico tridimensionale con x<sub>1</sub> e x<sub>2</sub>?

    Tuttavia, sul libro viene riportata solo la funzione di produzione (pag. 61, fig. 1).

## Riassunto: funzione di produzione

<small>9m</small>
La funzione di produzione è un'espressione matematica che serve a riassumere un concetto economico.

L'impresa è una "scatola nera", gli economisti ortodossi non si interessano della tecnologia alla base dell'impresa, non importa cosa ci sia dentro la scatola nera.

In realtà, la funzione di produzione contiene numerosi fattori di produzione, oltre a x<sub>1</sub> e x<sub>2</sub>, che arrivano fino ad x<sub>N</sub>.
<small>pag. 60</small>l

<small>14m</small>
Uno degli input necessari per la produzione è il lavoro.

I fattori di produzione possono essere divisi in due categorie, a seconda se si esauriscano in un ciclo produttivo (i fattori produttivi di breve periodo), oppure no (i fattori produttivi di lungo periodo).

Aggiungendo una barretta su x<sub>2</sub>, si ottiene una fetta del grafico tridimensionale.

<small>26m</small>
Alcuni manuali scrivono la funzione di produzione come:

q = f(L,K)

Perché i fattori di produzione più importanti sono il lavoro L, ed il capitale (inteso come macchinari, che hanno un valore economico) K.

## Prodotto medio

<small>29m</small>
Preso un punto x<sub>1</sub>&prime;, ad es., x<sub>1</sub> = 10, il grafico dice che la corrispondente quantità prodotta q&prime; è, ad es., 400.

Pertanto, ciascun lavoratore produce in media 40 maglioni, o in altre parole, il **prodotto medio** PMex<sub>1</sub> = q&prime; / x<sub>1</sub>&prime;.
<small>pag. 62</small>

<small>35m</small>
Il punto B è la proiezione del punto A sull'asse x<sub>1</sub>, mentre il punto C è la proiezione dello stesso punto sull'asse q.

Si può dire che il PMe = AB/BC, ed il rapporto AB/BC rappresenta la tangente trigonometrica dell'angolo. Ad angoli più grandi, corrispondono PMe maggiori.

<small>45m</small>
L'angolo formato fra l'origine degli assi e ogni punto della funzione di produzione, e quindi **il PMe, inizialmente cresce, ma dopo un certo punto inizia a decrescere**.
<small>pag. 63, 64 (fig. 1 e 2)</small>

## Prodotto marginale

<small>52m</small>
Sappiamo che 10 lavoratori producono 400 maglioni. Se viene aggiunto un altro lavoratore, di quanto aumenta la produzione?

Supponendo che passando da 10 a 11 lavoratori, la produzione aumenta da 400 a 430, si può affermare che:

<center>
&Delta;q = 30

&Delta;x<sub>1</sub> = 1

&Delta;q/&Delta;x<sub>1</sub> = 30/1 = 30
</center>

<small>1h</small>
Preso x<sub>1</sub>&prime; e x<sub>1</sub>&prime;&prime; sull'asse x<sub>1</sub>. si trovano i corrispondenti q&prime; e q&prime;&prime; sull'asse q.

Il punto A corrisponde a (x<sub>1</sub>&prime;, q&prime;), mentre il punto B corrisponde a (x<sub>1</sub>&prime;&prime;, q&prime;&prime;).

Il punto C si trova nel punto (x<sub>1</sub>&prime;&prime;, q&prime;).

Dividendo &Delta;q per &Delta;x, si ottiene l'angolo del segmento che passa fra A e B, ma non si ottiene il valore dell'angolo della retta tangente alla funzione nel punto A (l'"&alfa; vero").

Per trovare la vera inclinazione della retta tangente alla funzione nel punto A, si deve "far scorrere" il punto B, lungo la funzione, per farlo avvicinare al punto A, fino a quando sono infinitamente vicini, ma rimangono ancora due punti separati.

<small>1h 13m</small>
Presa una funzione di produzione, per calcolare il prodotto marginale in un qualsiasi suo punto, basta tracciare la tangente in quel punto.

In altre parole, si è calcolata la derivata della funzione di produzione.
<small>pag. 65</small>

<small>1h 18m</small>
L'angolo della tangente alla curva aumenta fino al punto di flesso, dopo il quale diminuisce.
<small>pag. 65</small>

<small>1h 26m</small>
Rappresentando i valori di PMgx<sub>1</sub>, si ottiene una curva che raggiunge il suo massimo nel punto di flesso.

Rappresentando anche i valori di PMex<sub>1</sub>, si ottiene una seconda curva, che avrà il suo massimo in un altro punto. Tuttavia, dato che PMe corrisponde ad unire il punto sulla curva di produzione con l'origine degli assi, ed in quel punto la **retta è tangente** alla curva di produzione, vuol dire che quel punto **le curve del PMe e del PMg si intersecano**.
<small>pag. 66, 67</small>

## Rapporto fra PMe e PMg

<small>1h 31m</small>
Il PMe ed il PMg sono in una relazione particolare.

Fino a quando il PMe cresce, il PMg &gt; PMe, e quando il PMe decresce, il PMe &gt; PMg. Quando Il PMe ha raggiunto il valore massimo, PMe = PMg.

<small>1h 34m</small>
Se si dà un esame e si prende 24, il voto totale VT (la somma dei voti) è 24, il voto medio (rapporto fra VT e numero di esami) VMe è 24/1 = 24, ed il voto marginale (incremento del voto in rapporto al numero di esami) VMg è (24-0)/(1-0) = 24.

Se si dà un secondo esame e si prende 30, VT = 54, VMe = 54/2 = 27, e VMg = (54-24)/(2-1) = 30.

Con il terzo esame si prende 30, quindi VT = 84, VMe = 84/3 = 28, VMg =
(84-54)/(3-2) = 30.

Se la media sta crescendo, vuol dire che il VMg è più grande del VMe, solo prendendo voti più alti della media, quest'ultima può aumentare.

Alternativamente, se nel secondo esame si prende 20, il VT diventa 44, il VMe diventa 22, ed il VMg = 20.

Se nel terzo esame si prende 18, il VT diventa 62, il VMe diventa 20.6, il VMg è 18.

Se il VMg è inferiore al VMe, il VMe sta diminuendo.

Come ultimo caso, se il VMg rimane uguale al VMe, la media non cambia.

Il VMg "tira" il VMe su, giù, o tira orizzontalmente, a seconda che sia superiore, inferiore, o uguale.

<!--
vim: spell:spelllang=it
-->

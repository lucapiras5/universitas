# 2022-03-30 - Informazione asimmetrica, beni pubblici

<video data-date="2022-03-30" data-type="lezione-parziale"></video>

## Informazione asimmetrica

<small>5m</small>
L'informazione asimmetrica è rilevante quando l'informazione non è distribuita in maniera uguale fra i due lati del mercato.
<small>pag. 186</small>

## Selezione avversa

Akerlof ha scritto l'articolo "The market for lemons", dove "lemon" indica un'automobile di scarsa qualità.

Immaginiamo che ci sia un mercato di automobili usate. Le automobili di buona qualità che valgono €10000, quelle di cattiva qualità €5000.

Supponiamo che non si ponga il problema dell'asimmetria informativa. I consumatori si divideranno, per ragioni di reddito o preferenze, fra uno dei due beni, e si creeranno due mercati distinti.
<small>pag. 187</small>

Supponiamo che ci sia un problema di asimmetria informativa.
I venditori di automobili conoscono le loro caratteristiche, ma i compratori no.

Dato che i consumatori non riescono a distinguere le auto buone da quelle cattive, si creerà un mercato unico.
C'è una sola automobile, che è una combinazione lineare dei due tipi di automobili, e vale €7500.

A questo prezzo, i proprietari di una macchina buona non la vorranno vendere ad un prezzo inferiore al valore della loro macchina.
I proprietari di una macchina cattiva vorranno venderla, perché il prezzo è superiore rispetto a quello che erano disposti ad accettare.

Pertanto, il mercato si riempie di automobili di cattiva qualità, e le pagano ad un prezzo superiore al loro valore.
<small>pag. 188</small>

Lo stesso ragionamento può essere applicato alle assicurazioni sulla vita, dove i premi sono troppo alti per le persone sane, e bassi per le persone malate.
<small>pag. 188</small>

Questa asimmetria informativa si verifica **ex ante (prima della conclusione del contratto**, e si chiamata **selezione avversa**, perché il mercato seleziona il risultato peggiore, invece che quello migliore.
<small>pag. 187</small>

Per risolvere la selezione avversa si possono usare vari strumenti.

Si può chiedere ai soggetti di **fornire le informazioni in loro possesso (screening)**.

Si può **fornire una garanzia** ai consumatori, come dimostrazione che il bene è di buona qualità.

Non avrebbe senso per un venditore garantire un bene di scarsa qualità, gli costerebbe troppo.
<small>pag. 189</small>

## Azzardo morale

Il problema dell'informazione asimmetrica si può **verificare anche ex post** dopo la conclusione del contratto.
<small>pag. 187</small>

Ad es., in un impresa di distribuzione all'ingrosso è impossibile per il principale controllare l'operato degli agenti, che possono lavorare di meno del dovuto, senza che il principale possa saperlo.
<small>pag. 189, 190</small>

Il problema dell'azzardo morale non può essere risolto introducendo altri controllori, perché anche loro potrebbero compiere azzardi morali a loro volta.

Se un soggetto assicura il proprio veicolo contro i furti, può essere tentato di comportarsi in maniera incauta e lasciare che il suo veicolo venga rubato, dato che è assicurato.
<small>pag. 187</small>

Il contratto molto probabilmente contiene una clausola che impone un certo livello di diligenza, per evitare di pagare in questo tipo di situazioni.

Per risolvere il problema dell'azzardo morale, si può introdurre una **remunerazione variabile** invece che fissa, che dipende dalla produttività del dipendente.
<small>pag. 187</small>

Tuttavia, se la produttività del dipendente è bassa per cause che non gli sono imputabili.
Ad es., se il dipendente riceve come stipendio la metà del prezzo di vendita del bene, ma il bene che deve vendere è di scarsa qualità e nessuno vuole comprarlo, la colpa è del produttore, ma le conseguenze cadono sul dipendente.

In altre parole, **con un compenso variabile, il dipendente si prende interamente in carico il rischio di impresa**.
<small>pag. 190</small>

Gli economisti hanno diviso gli agenti in tre categorie rispetto al rischio: avverso, neutrale, amante.

Gli **imprenditori sono neutrali** rispetto al rischio, mentre i **dipendenti sono avversi** al rischio.

Il modello tipico si chiama **principale-agente**, dove **l'imprenditore è il principale**, ed i **dipendenti sono gli agenti**.

Un contratto di questo genere scarica il rischio d'impresa su un soggetto che non lo vuole sostenere.

Per risolvere entrambi i problemi, si usano contratti misti, con uno stipendio fisso per garantire un reddito minimo, insieme ad una parte variabile per incentivare la produttività.
<small>pag. 191</small>

Per arrivare al contratto ottimale, si può variare la proporzione fissa e variabile in base alla propensione al rischio dell'agente.

Tuttavia, se ci sono più agenti, è molto difficile contrattare con ogni singolo agente per trovare la sua propensione al rischio, quindi l'unica soluzione è imporre un contratto unico.

Nelle situazioni di asimmetria informativa, è difficile creare un contratto ottimale.

Nel campo delle assicurazioni, i contratti bonus-malus sono stati creati per disincentivare i comportamenti moralmente azzardati.

Le assicurazioni possono richiedere l'uso di una videocamera all'interno di una macchina,
o una scatola nera che permette di ricostruire la dinamica dell'incidente,
in cambio di una riduzione della polizza.
<small>box 3, pag. 191, 192</small>

## Beni pubblici

Sono i casi in cui più persone possono utilizzare lo stesso bene.

I **beni privati** hanno due caratteristiche, sono **rivali** ed **escludibili**.

La **rivalità nel consumo** significa che solo un'agente può utilizzare il bene.
I **beni pubblici sono non-rivali**.

**L'escludibilità** significa che i consumatori possono essere esclusi dall'uso del bene mediante il pagamento per il suo uso.
I **beni pubblici sono non-escludibili**.
<small>pag. 180</small>

Il problema dei beni pubblici è che non è possibile assegnarli un prezzo, che invece richiede l'escludibilità e la rivalità.

La soluzione al problema è l'intervento della pubblica amministrazione.
Ad es., il comune può decidere di mettere uno spettacolo pirotecnico a carico della fiscalità generale,
ottenuta con il provento delle tasse.
<small>pag. 181</small>

Tuttavia, alcune persone potrebbero essere contrarie a questo uso di fondi pubblici,
e potrebbero volerli destinare ad un'altra attività.

Per aiutare la scelta fra le due alternative si può fare un analisi costi-benefici.

## Tipi di beni

Date le due caratteristiche (rivalità/non, escludibilità/non),
si possono avere quattro tipi di beni.

I **beni escludibili ma non rivali** sono ad es., un club di golf,
dove i soci sono tenuti a pagare per accedervi, ma poi possono utilizzarlo insieme.

È il caso dei **beni di club**, o dei **beni offerti in condizione di monopolio naturale**.

I **beni rivali ma non escludibili** sono ad es., le **risorse collettive** come la pesca, perché se tutti vanno a pescare, il numero di pesci diminuisce nel tempo.
<small>pag. 183</small>

*[La "tragedy of commons".]*
<small>*Parole*, cap. 9, pag. 77--79</small>

<!--
vim: spell:spelllang=it
-->

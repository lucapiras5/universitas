# 2 maggio

<!-- vim: set spell spelllang=it : -->

## Riassunto (2m)

Il modello neoclassico parte dal mercato del lavoro, determina il pieno impiego dei fattori.

Il "pieno impiego" significa che l'unica disoccupazione possibile sia quella volontaria, ossia quella del lavoratore che non accetta il saggio di equilibrio del mercato.

La quantità che viene prodotta è quella maggiore possibile, dato che tutte le forze lavorative sono impiegate.

Con la crisi del 1929, si verifica un eccesso di lavoratori, per cui secondo il modello diventa necessario abbassare i salari, ma così diminuisce il reddito dei lavoratori, e conseguentemente la loro domanda diminuisce, le imprese riducono la produzione, e quindi si crea **disoccupazione involontaria**.

La domanda deve essere aumentata con un intervento dello **Stato**.
Ad es., sarebbe sufficiente anche scavare un buco e ricoprirlo, ottenendo anche un risultato nullo per la società, ma pagando dei salari ai lavoratori, per aumentare il loro reddito e quindi la domanda.

Keynes inverte il modello, e si parte dalla domanda per arrivare al mercato del lavoro.

## Caratteristiche del modello di Keynes (21m)

Il modello di Keynes si basa sul **principio della domanda effettiva**.

In microeconomia, il prezzo di equilibrio è determinato dal banditore, che nomina vari prezzi, fino a quando il numero di persone disposte a produrre e comprare sono uguali.

Questa determinazione usa domande potenziali (non sono domande reali), mentre Keynes è interessato alla **domanda effettiva**, quella che realmente viene richiesta.
<small>pag. 328</small>

I **prezzi sono fissi**, ed è un modello di **breve periodo**.
La crisi del 1929 era una crisi di sovrapproduzione, i beni erano stati già prodotti, mancava solo la domanda per i beni.
In quelle condizioni, una variazione della domanda non avrebbe comportato una variazione dei prezzi.

La **produzione si adegua alla domanda**, e le imprese possono farlo **senza modificare i prezzi**.
<small>pag. 328</small>

## Struttura della domanda aggregata (28m)

Quello che qualifica la domanda è il motivo per cui viene richiesto il bene.

Le **famiglie** domandano i beni per **consumarli**.
Ad es., la famiglia compra una macchina per avere un mezzo con cui spostarsi.
I consumi sono indicati con *C*.

Gli **imprenditori** domandano i beni per **fare un investimento**, e utilizzarli all'interno della loro impresa e **ottenerne un ritorno**.
Ad es., un tassista acquista una macchina per trasportare i clienti.
Gli investimenti sono indicati con *I*.

La **PA** domanda i beni ai fini della **spesa pubblica**, che è una funzione diversa sia dal consumo che dall'investimento.
La spesa pubblica è indicata con *G*.

Le **esportazioni** sono beni che vengono domandati fuori dalla nazione di riferimento per il PIL.
Ad es., cittadini non italiani che richiedono beni italiani.
Possono essere richiesti a fini privati o pubblici, ma non è rilevante.
Sono indicate con *Z*.

Le **importazioni** sono il caso di cittadini italiani che richiedono beni non prodotti in Italia.
Sono indicate con *H*.

In ogni caso, c'è sempre domanda, ma cambia solo la funzione.

Tutte le **componenti della domanda** sono **positive**, **ma le importazioni sono negative**, perché non sono domanda rivolta alle imprese nazionali, ma ad imprese estere.

Le **esportazioni** sono positive, perché è comunque una domanda rivolta alle imprese nazionali.

La **domanda aggregata** è definita come:
<small>pag. 332</small>

<center>
DA
&equals;
C &plus; I &plus; G &plus; (Z &minus; H)
</center>

## Domanda aggregata e PIL (40m)

L'obiettivo è di trovare la condizione di equilibrio nel mercato dei beni:
<small>pag. 333</small>

<center>
Y &equals; DA
</center>

La somma delle variabili ex ante non necessariamente corrisponde al PIL.

Per determinare il livello del PIL effettivo, bisogna comprendere cosa determina il livello di ciascuna delle componenti della DA.
<small>pag. 333</small>

## Funzione del consumo (47m)

La **funzione del consumo** dipende dal **reddito** in maniera **direttamente proporzionale**.
<small>pag. 333, 334</small>

Pertanto, può essere scritta come:
<small>eq. 6, pag. 334; C<sub>0</sub> viene aggiunto in seguito</small>

<center>
C &equals; bYD
</center>

Dove *YD* indica il **reddito disponibile**, dato dal **reddito lordo al netto delle tasse**:
<small>eq. 4, pag. 332</small>

<center>
YD &equals; Y &minus; T
</center>

Supponiamo che *T &equals; 0*, così che *C &equals bY*.
Questo significa che le **famiglie spenderanno una certa quota del loro reddito** (disponibile, che coincide con quello lordo per assenza di tassazione).

Il valore di *b* deve essere maggiore di 0, e minore di 1.
<small>eq. 9, pag. 335</small>

Il coefficiente *b* si chiama **propensione marginale al consumo**, perché indica quale proporzione del reddito viene speso in consumi.
Ad es., *b &equals; 0.5* significa che le famiglie spendono metà del proprio reddito in consumi.
<small>pag. 335</small>

Più precisamente, *b* è definito come:

<center>
b &equals; &Delta;C/&Delta;YD
</center>
<small>eq. 8, pag. 335</small>

In realtà, *b* non dice che si spende una proporzione del proprio reddito, ma una **proporzione degli incrementi del proprio reddito**.
<small>pag. 335</small>

## Funzione di consumo: consumo non costante (56m)

La funzione di consumo non è perfettamente lineare, ma si appiattisce, perché all'aumentare del reddito, la propensione al consumo inizia a diminuire.
Ad es., le spese per l'acquisto di alimenti diminuiscono in maniera meno che proporzionale all'aumentare del reddito.
<small>Non nel manuale</small>

## Funzione di consumo: consumo di sussistenza (1h 1m)

Se il **reddito è 0**, il **consumo non è nullo**.
*C<sub>0</sub>* è il **consumo di sussistenza**, il consumo minimo necessario alla sopravvivenza.
<small>pag. 334</small>

Graficamente, sposta l'intercetta della funzione di consumo in alto.
<small>fig. 2, pag. 335</small>

La funzione di consumo con il reddito di sussistenza è definita come:

<center>
C &equals; C<sub>0</sub> &plus; bY
</center>
<small>eq. 6, pag. 334; supponendo che *T* sia zero e quindi *YD &equals; Y*</small>

## Funzione di consumo: tassazione a somma fissa (1h 04m)

Se c'è una **tassazione positiva**, ossia *T<sub>0</sub> &gt; 0*, la funzione del consumo diventa:
<small>eq. 11, pag. 337</small>

<center>
C
&equals; C<sub>0</sub> &plus; bYD

&equals; C<sub>0</sub> &plus; b(Y &minus; T<sub>0</sub>)

&equals; C<sub>0</sub> &minus; bT<sub>0</sub> &plus; bY 
</center>

Graficamente:
<small>fig. 7, pag. 354</small>

* **L'intercetta** della funzione di consumo diventa *C<sub>0</sub> &minus; bT<sub>0</sub>*.
* **L'inclinazione** della funzione di consumo rimane *b*.

In altre parole, **l'introduzione di una tassa diminuisce il consumo** rispetto al caso in cui le tasse siano assente.

*T<sub>0</sub>* è il caso della **tassazione a somma fissa**, che non dipende dal reddito.
<small>pag. 340</small>

## Funzione di consumo: tassazione proporzionale (1h 11m)

Invece di usare una tassazione a somma fissa, si può usare una tassazione proporzionale al reddito.

La tassazione *T* viene definita come:

<center>
T &equals; tY
</center>

Dove *t* è compreso fra 0 e 1, e rappresenta **l'aliquota media** (non marginale) sul reddito.
<small>pag. 340</small>

Conseguentemente, *YD* può essere riscritto come:
<small>eq. 42, pag. 355</small>

<center>
YD &equals; Y &minus; T

&equals; Y &minus; tY

&equals; (1 &minus; t)Y
</center>

E la funzione di consumo *C* può essere riscritta come:
<small>eq. 44, pag. 355</small>

<center>
C &equals; C<sub>0</sub> &plus; bYD

&equals; C<sub>0</sub> &plus; b(1 &minus; t)Y
</center>

In questo caso, graficamente:
<small>fig. 8, pag. 355</small>

* L'intercetta è *C<sub>0</sub>*.
* Il coefficiente angolare diminuisce, e diventa *b(1 &minus; t)*.

All'aumentare dell'aliquota *t*, i consumi diminuiscono sempre di più.

## Funzione degli investimenti (1h 20m)

La funzione degli investimenti è determinata in maniera **esogena** rispetto al modello.
In altre parole, non c'è una variabile all'interno del modello che spieghi gli investimenti, che quindi sono dati.
<small>pag. 338, 339</small>

Al momento, gli investimenti sono definiti come:

<center>
I &equals; I<sub>0</sub>
</center>

## Spesa pubblica (1h 22m)

Anche la **spesa pubblica** *G* è una **variabile esogena**.

Tuttavia, a differenza di *I*, che è stata definita come esogena solo per semplicità di trattazione, *G* è "realmente" esogena, ed è determinata da politiche discrezionali.
<small>pag. 339</small>

Ad es., il PIL varia in maniera ciclica negli Stati Uniti in corrispondenza delle elezioni.

## Esportazioni ed importazioni (1h 27m)

Le **esportazioni** sono l'acquisto di beni prodotti in un paese, dagli altri paesi.
<small>pag. 341</small>

Viene considerata una **variabile esogena**, per cui:
<small>eq. 16, pag. 341</small>

<center>
Z &equals; Z<sub>0</sub>
</center>

Le **importazioni** dipendono dal PIL (*h*), ma sono presenti anche le importazioni essenziali, a cui nessuno Stato può rinunciare.
<small>pag. 342</small>

Pertanto, sono definite come:

<center>
H &equals; H<sub>0</sub> &plus; hY
</center>

## Determinazione della condizione di equilibrio (1h 30m)

Sostituendo tutti i valori delle variabili comportamentali nell'equazione *DA &equals; Y*, si ottiene:
<small>eq. 21, pag. 344</small>

<center>
Y
&equals; C<sub>0</sub> &plus; bY
&plus; I<sub>0</sub>
&plus; G<sub>0</sub>
&plus; Z<sub>0</sub>
&minus; H<sub>0</sub>
&minus; hY
</center>

Riordinando i termini, in modo da portare tutti i termini con *Y* da una parte, e sostituendo:
<small>pag. 342</small>

<center>
Z<sub>0</sub> &minus; H<sub>0</sub> &equals; NX<sub>0</sub>
</center>

Si ottiene:
<small>eq. 23, pag. 344</small>

<center>
Y(1 &minus; b &plus; h)
&equals; C<sub>0</sub>
&plus; I<sub>0</sub>
&plus; G<sub>0</sub>
&plus; NX<sub>0</sub>
</center>

A questo punto, per ottenere il livello di equilibrio del PIL Y\*, basta dividere entrambe le parti per *1 &minus; b &plus; h*:
<small>eq. 24, pag. 344</small>

<center>
Y &equals;
( 1 / (1 &minus; b &plus; h) )
*
( &equals; C<sub>0</sub>
&plus; I<sub>0</sub>
&plus; G<sub>0</sub>
&plus; NX<sub>0</sub> )
</center>

## Esempio numerico di calcolo del PIL (1h 35m)

Sostituendo alle varie variabili dei numeri, diventa possibile calcolare concretamente il valore del PIL.

Ad es., per:

<center>
b &equals; 0.8, h &equals; 0.2,
C<sub>0</sub> &equals; 200,
I<sub>0</sub> &equals; 1500,
G<sub>0</sub> &equals; 500,
NX<sub>0</sub> &equals; 300

Y &equals; (1 / 0.4) * 2500 &equals; 2.5 * 2500 &equals; 6250
</center>
